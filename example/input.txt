Introducere


Istoria de 2.000 de ani a unui popor ii tenteaza pe scriitor si pe cititor sa caute tendinte pe termen lung care sa elucideze evolutiile complexe si contradictorii. Este si cazul istoriei romanilor. Din epoca medievala si pana la inceputul secolului XX, au trecut prin etape asemanatoare cu cele ale altor natiuni din Europa de Est si chiar din Europa in ansamblul sau : feudalism, intr-un fel, economie preponderent agricola si societate rurala pana in secolul al XIX-lea, si apoi, pana in pragul Primului Razboi Mondial, tranzitie, lenta la inceput, catre o economie industriala si o societate urbana, in care agricultura si satul erau totusi predominante. Cu toate acestea, din secolul al XVIII-lea, cel putin din punct de vedere intelectual, natiunea romana moderna incepe sa capete forma. A urmat perioada interbelica, un rastimp de doar douazeci de ani, in care modernizarea a luat avant, apoi comunistii, care vreme de patruzeci de ani au continuat modernizarea cu metode si obiective proprii. Anii postcomunisti sugereaza ca e posibil ca romanii sa se indrepte din nou pe calea urmata cu doua secole inainte.

Ceea ce ii defineste cu precadere pe romani pe termen lung este locul lor intre Est si Vest. Acesta ii ofera scriitorului o perspectiva ampla din care sa randuiasca evenimentele istoriei lor. Romanii s-au confruntat cu dificultatea de a alege intre acesti doi poli de la inceputul cristalizarii statului, in secolul al XIV-lea, cand au fost intemeiate principatele Valahiei si Moldovei. Sau, daca suntem dispusi sa fortam putin rationamentul, am putea spune ca pentru ei confruntarea Est-Vest a inceput chiar mai devreme, odata cu contactele tracilor si dacilor mai intai cu cetatile Greciei antice de-a lungul coastei Marii Negre si apoi cu romanii, cuceritorii Daciei de la inceputul secolului al II-lea. Aceste legaturi cu Vestul erau etnice, lingvistice si istoriografice. Au urmat contacte cruciale cu Estul, cu Imperiul Bizantin, lumea ortodoxa si mostenitorii lor bulgari si sarbi. Legaturile erau in acest caz preponderent spirituale si culturale, dar si politice.

Desi Romania care s-a format in secolul XX a fost cu adevarat o sinteza intre Est si Vest, ciocnirea politica dintre cei doi poli a inceput spre sfarsitul secolului al XIV-lea si inceputul secolului al XV-lea, cand mai intai principii, nobilii si taranii din Valahia si apoi cei din Moldova s-au confruntat cu marsul otomanilor spre nord, prin Balcani. Principii valahi si moldavi au vrut sa impiedice inaintarea musulmana si au considerat ca fac parte dintr-o Europa crestina, alaturandu-se astfel armatelor cruciate occidentale la Nicopole (1396) si Varna (1444). Dar, in aceleasi secole, au fost siliti sa-si apere propriile teritorii de agresiunea Vestului, din partea Ungariei romano-catolice si a Poloniei.

Stapanirea otomana asupra principatelor, incepand cu secolele XV-XVI si pana in primele decenii ale secolului al XIX-lea, nu a facut decat sa-i atraga pe romani catre Est. Cu toate acestea, suzeranitatea sultanilor, oricat de mari ar fi fost povara economica si limitarile suveranitatii pe care le impuneau, era extrem de diferita fata de cuceririle facute de otomani la sud de Dunare, statele medievale bulgar si sarb fiind incorporate in structurile imperiului. Romanii si-au pastrat institutiile si structura sociala si au exercitat de-a lungul timpului o autonomie administrativa mai puternica sau mai slaba. Desi statutul de vasal interzicea relatiile formale cu puterile straine, niciunul dintre principate nu era izolat de Vest. Din secolul al XVI-lea pana in secolul al XVIII-lea, acestea si-au continuat comertul si si-au mentinut contactele diplomatice, chiar daca indirect, cu Europa Centrala. Erau deschise la diverse curente culturale si intelectuale din Vest, chiar daca marile miscari de idei, precum Renasterea, Reforma si Reforma Catolica, aveau in tarile ortodoxe o influenta modesta. Iluminismul a fost cu totul altceva. Din ultimele decenii ale secolului al XVIII-lea si pana in prima jumatate a secolului al XIX-lea, clasele romanesti educate, in special nobilimea tanara si patura de mijloc aflata in ascensiune, si-au insusit ideea de progres si mijloacele de a-l facilita - ratiunea, cunoasterea si institutiile sanatoase. Adaptarea principiilor Iluminismului este o oarecare dovada a apropierii lor de Europa. Insa competitia dintre Est si Vest pentru sufletul si mintea romanilor a inceput cu adevarat in anii 1830 si odata cu Revolutia din 1848 si romantismul.

Intre anii 1860 si perioada interbelica, care constituie perioada nationala, Romania moderna s-a conturat din punct de vedere politic, economic, social si cultural, in concordanta cu modelul european. "Europa", centrul si vestul continentului, s-a impamantenit ca o categorie distincta in mentalul romanesc. Conceptul avea o semnficatie deosebita pentru romani ; era echivalentul lumii moderne, urbane si industriale, dinamice, civilizate si progresiste. Europenizarea Romaniei, daca putem spune asa, poate fi privita din mai multe perspective : politico-administrativa, economica, sociala, culturala si intelectuala. Examinarea fiecareia dintre acestea duce la concluzia ca Romania a fost profund atrasa in panza relatiilor europene. Insa acest parcurs nu a fost nici pe departe lin. Si nici mai presus de orice indoiala. Multi romani s-au temut ca identitatea lor unica avea sa fie inabusita in imbratisarea Vestului ; au sustinut ca ar trebui sa progreseze urmand modelele neaose si inspirandu-se din sursele indigene care trecusera testele istoriei.

O preocupare constanta a politicienilor si intelectualilor romani a fost crearea unui sistem administrativ care sa asigure stabilitatea tanarului stat si sa-si ajute poporul sa progreseze in orice domeniu de activitate. Se inspirau din diverse tipare : centralizarea franceza a puterii, participarea cetatenilor belgieni la sistemul politic sau ordinea si consecventa sistemului constitutional englez, printre altele. Totusi acei romani care intocmeau constitutii si promulgau legi nu imitau. Ei adaptau, tinand seama de propria istorie si de conditiile economice si sociale predominante si cantarindu-si cu grija propriile ambitii.

Economia romaneasca a fost atrasa treptat in sistemul comercial si financiar international incepand cu a doua jumatate a secolului al XIX-lea, pe masura ce europenii descopereau valoarea bunurilor agricole si a materiilor prime romanesti pentru orasele si industriile lor, disponibilitatea pietelor romanesti pentru produsele lor si profiturile care puteau fi obtinute investind in industriile si institutiile financiare romanesti. Aceste curente occidentale au devenit atat de puternice, incat in pragul Primului Razboi Mondial multe ramuri ale economiei romanesti erau dependente de interesele comerciale si bancare europene. Pana si cel mai modest cultivator de cereale era afectat de fluctuatiile pietei internationale. Situatia a persistat si in perioada interbelica, insa guvernele romane erau mai hotarate decat predecesorii lor sa mentina controlul asupra economiei nationale. Cu toate acestea, pe termen lung, pentru romani, probabil ca principalul beneficiu al integrarii lor in oranduirea economica internationala a fost impulsul de a-si moderniza propria economie.

In secolele al XIX-lea si XX, structurile societatii romanesti incepeau sa semene cu cele din Europa Occidentala. O asemenea evolutie era in buna parte consecinta dezvoltarii economice, a urbanizarii si complexitatii crescande a vietii urbane, insa a reprezentat totodata o reactie la schimbarile din climatul mental. Cea mai frapanta a fost probabil ascensiunea clasei de mijloc, care in ultimele decenii ale secolului al XIX-lea a preluat controlul atat in viata politica, cat si in viata economica, mandrindu-se cu faptul ca era moderna si europeana si pretinzand ca reprezinta interesele intregii natiuni. Si clasa muncitoare urbana era in crestere, insa rolul ei in societate a ramas neclar definit si modest. Taranimea, majoritatea populatiei pana la sfarsitul secolului XX, a ramas un bastion al traditiei. Era reticenta la schimbare, chiar si sub presiune, mai ales in epoca comunista. Dar s-a schimbat.

Pesemne ca romanii si-au dovedit adevarata masura a caracterului lor european prin modul in care s-au reprezentat pe ei insisi din secolul al XVIII-lea pana in secolul XX. La inceputul epocii moderne, erau observatori ai Centrului si ai Vestului. Apoi si-au contopit treptat creativitatea mintii si a spiritului cu miscarile si scolile de gandire de pe continent. La inceputul secolului XX, adaptarea a dat nastere inovatiei, iar scriitorii, istoricii si ganditorii sociali romani au contribuit la conturarea valorilor continentale si, astfel, la extinderea conceptului de Europa.

In ceea ce priveste a doua jumatate a secolului XX, ne intrebam in mod firesc ce rol are comunismul romanesc in europenizarea de lunga durata a romanilor. Sau ne intrebam pur si simplu : comunistii erau europenizatori ? Cu siguranta au dispretuit initiativa privata si fortele pietei predominante in Vest si nu s-au aratat dornici sa imbratiseze politica pluripartinica si sistemul parlamentar occidental. De asemenea, erau predispusi sa suprime cat mai mult din traditia nationala, cel putin la inceputul mandatului lor. Au imitat un alt model - Uniunea Sovietica si experienta ei in construirea comunismului -, iar vreme de un deceniu dupa ce au ajuns la putere, la sfarsitul anilor 1940, nu au indraznit sa se abata de la calea dictata de sovietici. Insa dupa moartea lui Iosif Stalin, relatiile sovieticilor cu blocul est-european si cu Vestul s-au schimbat, iar liderii comunisti romani au capatat curaj si au demarat un proiect care s-ar putea numi "comunism national" sau, dupa altii, "stalinism national". In orice caz, aceasta a generat o reevaluare a istoriei tarii si a unor traditii, sugerand valoarea unei apropieri cel putin partiale de Europa. Comunistii romani au ramas comunisti si au impus asadar limite pe care viziunea lor asupra Europei nu le putea depasi.

Prabusirea comunismului in 1989 a facilitat o reconciliere noua, autentica cu Europa. "Revenirea la Europa", cum sunt uneori numite evenimentele de la acea vreme, nu a fost lina la inceput, deoarece acumularile celor patru decenii de comunism dispar treptat, insa se pare ca procesul este in plina desfasurare. Poate ca trebuie sa ne intrebam daca marele experiment al sintezei dintre Est si Vest si-a urmat cursul.





1


Inceputurile


Originile indepartate si dezbaterea pe marginea lor se afla la baza identitatii romanesti. Cel putin din secolul al XVII-lea si pana astazi, propria identitate a solicitat energia eruditilor si, nu rareori, a clericilor si a politicienilor, care s-au straduit, fiecare din propriile motive, sa explice cum a luat nastere poporul roman. In eforturile lor, istorici, arheologi si mai ales lingvisti au adus la lumina marturii dintre cele mai diverse pentru a sustine felurite teorii privind originile, insa uneori rationamentele lor au fost mai curand de domeniul mitologiei decat al stiintei. Cu toate acestea, notiunile de origini si interpretarile pe care le-au generat aveau sa se dovedeasca esentiale pentru imaginea pe care romanii si-au format-o despre ei insisi si aveau sa contureze decisiv relatia lor cu "Europa" - daca sa caute modelele si inspiratia in Est sau in Vest.





Dacii


In centrul dezbaterii indelungate a romanilor cu privire la inceputurile si la identitatea lor s-a aflat natura cuceririi si colonizarii romane a Daciei, teritoriul care avea sa se afle la baza Romaniei moderne, atat din punct de vedere geografic, cat si psihologic. Nu mai putin importanta in schitarea unei imagini de sine acceptabile a fost soarta dacilor, locuitorii indigeni, care au avut parte de stapanirea si aculturatia romana vreme de un secol si jumatate.

In veacurile de dinaintea cuceririi romane de la inceputul secolului al II-lea e.n., teritoriul marginit aproximativ de Dunare, Tisa si Nistru gazduia diverse popoare trace, dintre care cele mai importante din punct de vedere istoric erau getii si dacii. Acestea erau doua popoare distincte, dar inrudite, iar unii istorici, din Antichitate pana in prezent, le-au tratat laolalta, sub denumirea de geto-daci. In orice caz, getii locuiau in bazinul dunarean inferior si faceau comert cu cetatile grecesti de pe coasta Marii Negre intemeiate in secolul al VII-lea i.e.n. in Dobrogea de astazi. Istoriile lui Herodot, scrise in secolul al V-lea i.e.n., constituie una dintre primele surse narative de informatii in ceea ce ii priveste si ii descriu in permanenta drept un popor trac. Teritoriile dacilor se afla in centrul bazinului carpato-dunarean, de ambele parti ale Carpatilor Meridionali. In secolul I i.e.n., Strabon ne spune ca dacii vorbeau aceeasi limba ca getii, iar Dio Cassius subliniaza doua secole mai tarziu numeroase asemanari culturale.

Geto-dacii sau, simplu, dacii, cum ii voi numi eu, erau uniti intr-o confederatie puternica, condusa de un nobil, Burebista, care a devenit "regele" lor in jurul anului 82 i.e.n. Ambitios si cutezator, acesta a organizat o armata puternica ce i-a permis sa-si extinda pentru o vreme teritoriul spre Dunarea Mijlocie. Cele mai importante cuceriri ale sale, datand din anul 55 i.e.n., au fost cetatile grecesti de pe coasta Marii Negre, achizitii care au intensificat raspandirea comertului si tehnologiei grecesti in interiorul teritoriilor dacice. Mestesugarii si constructorii greci erau locuitori familiari ai capitalei Sarmizegetusa, care se afla in muntii din sud-vestul Transilvaniei de astazi.

In mod inevitabil, Burebista a intrat in conflict cu Roma, ale carei legiuni ajunsesera in zona Dunarii Inferioare in timpul domniei lui Augustus (27 i.e.n. - 14 e.n.). A fost indeajuns de nesabuit incat sa se opuna ambitiilor romane si sa se implice in luptele romane pentru putere. A efectuat expeditii dincolo de Dunare, in Tracia, unde se stabilisera romanii, si i-a luat partea lui Pompei in razboiul civil care izbucnise in anul 48 i.e.n. intre acesta si Iulius Cezar, in primul rand fiindca Pompei pare sa-i fi recunoscut cuceririle de pe coasta Marii Negre. Astfel si l-a facut dusman pe Cezar, care l-a infrant pe Pompei si cu siguranta ar fi pornit intr-o expeditie de represiune daca nu ar fi fost asasinat in anul 44 i.e.n.

Cam in aceeasi perioada, Burebista a avut parte de o soarta asemanatoare din cauza nobilimii nemultumite, iar, fara mana sa de fier, "regatul" lui s-a dezintegrat rapid, capeteniile tribale proclamandu-si independenta. Mai multi conducatori care au urmat si-au afirmat autoritatea din centru, in sud-vestul Transilvaniei, insa abia odata cu Decebal, care a unit triburile dace, s-a format din nou un regat dac, oarecum mai mic decat cel al lui Burebista. Domnia lui Decebal, care a inceput in jurul anului 85 e.n., s-a caracterizat printr-un razboi aproape continuu intre daci si administratia romana de la sud de Dunare, organizata acum sub forma provinciei Moesia, care se intindea de la Marea Neagra pana la Singidunum (Belgradul de astazi). In anul 89 e.n., Decebal si imparatul Domitian (81-96) au ajuns la un acord prin care Dacia devenea un regat clientelar al Romei, primind in schimb subventii financiare si sprijin tehnologic. Vreme de un deceniu, acest acord a adus pacea in regiune.

Intre domnia lui Burebista si cea a lui Decebal, Dacia apare in izvoarele scrise si in vestigiile arheologice drept o societate complexa, impartita in doua paturi principale - aristocratia si plebea. Regii, functionarii si clerul proveneau din prima categorie, in vreme ce masa populatiei furniza forta de munca si taxele. Aceasta majoritate era preponderent rurala si locuia in comunitati satesti, care se pare ca aveau o responsabilitate colectiva in privinta taxelor si indatoririlor fata de rege, precum intretinerea fortificatiilor. Cu toate acestea, viata urbana era bine dezvoltata. Sarmizegetusa poseda atributele unei cetati adevarate si era un important centru comercial si mestesugaresc, in afara faptului ca era sediul administratiei regale.

Economia se baza pe agricultura, care le asigura celor mai multi locuitori principala sursa de venit. Se cultivau in special cerealele - grau, orz si mei. Insa erau bine dezvoltate si mineritul (indeosebi exploatarile de fier, aur, argint si sare), si mestesugurile (inclusiv prelucrarea metalelor, ceramicii, sticlei si zidaria). Mestesugarii daci produceau o gama larga de arme, unelte si bunuri de toate felurile pentru viata de zi cu zi. Influentele lumii romane si elene erau evidente in formele si ornamentele pe care le alegeau, influente consolidate de comertul in floare. In schimbul bunurilor prelucrate si al obiectelor de lux, precum parfumurile si lotiunile, care erau menite claselor superioare, dacii trimiteau in cetatile de pe Dunare si coasta Marii Negre cereale si produse animale, sare, lemn, miere si ceara. Acest comert pare sa fi fost controlat de negustorii straini, nu daci.

Pana la urcarea pe tron a lui Decebal, dacii atinsesera un nivel de civilizatie corespunzator nevoilor lor. In arhitectura, mai ales in cele circa optzeci de fortarete si in numeroasele sanctuare religioase descoperite de arheologi, au dat dovada de cunostinte solide de matematica si inginerie. Aveau un limbaj scris, iar in putinele vestigii care s-au pastrat, in principal inscriptii si cate un cuvant sau doua din autori greci ori latini, au folosit alfabetele grec si latin. In religie, potrivit lui Herodot, getii practicau cultul lui Zalmoxis, un preot care, conform traditiei, fusese discipolul lui Pitagora si se intorsese pe pamantul sau natal spre a-i sluji zeului dac suprem Gebeleizis si a propovadui nemurirea sufletului. Alte surse mai tarzii il descriu pe insusi Zalmoxis drept un zeu si sugereaza ca getii stiau cum "sa devina nemuritori" prin intermediul unor ritualuri secrete. Cu toate acestea, informatiile legate de religia getilor si a dacilor sunt atat de fragmentare, incat este dificil sa dam dovada de mai multa precizie cu privire la credinte si practici.





Dacia romana


Cucerirea romana a Daciei, de la inceputul secolului al II-lea e.n., a pus capat evolutiei autonome a societatii si civilizatiei dacice. Asimilate de lumea romana cosmopolita, ele s-au schimbat radical.

Imparatul Traian (98-117) a initiat impotriva dacilor o politica mai agresiva decat predecesorii sai. La scurt timp dupa ce a urcat pe tron, a inspectat granita imperiala de-a lungul Dunarii, din Panonia pana in Moesia, si a luat numaidecat masuri de intarire a fortificatiilor. Obsesia lui de a proteja provinciile romane Moesia Superioara si Moesia Inferioara fusese starnita de atacurile frecvente ale dacilor de-a lungul fluviului in timpul domniei lui Domitian, indeosebi incursiunile in Dobrogea din anii 85-86. Desi in anul 89 se incheiase cu Decebal o pace care a restabilit un calm relativ de-a lungul granitei dunarene si a incurajat un comert infloritor, Traian hotarase in mod cert ca dacii reprezentau o amenintare permanenta pentru siguranta provinciilor romane din Balcani, mai ales daca se aliau cu alti dusmani ai Romei, precum partii. De asemenea, bogatia in minereuri si productivitatea agricola a Daciei l-au convins fara indoiala sa extinda dominatia Romei dincolo de Dunare.

Pentru campania din anii 101-102, Traian a adunat o armata considerabila pe care sa o trimita impotriva lui Decebal, probabil de doua-trei ori mai mare decat forta dacica, de aproximativ 50.000 de oameni, care i-a tinut piept. Doua coloane de legionari romani au traversat Dunarea in diferite puncte : cea de la Viminacium, in fruntea careia se afla insusi Traian, pe un pod de vase, si cea mai dinspre est, de la Dierna. Cele doua coloane s-au intalnit la Tibiscum si au pornit impreuna spre Sarmizegetusa, capitala lui Decebal. La Tapae au infruntat principala armata dacica si au invins-o, fortandu-l pe Decebal sa ceara pacea. Traian a impus masuri drastice, cu scopul de a inlatura pentru totdeauna amenintarea dacica la adresa dominatiei romane de-a lungul Dunarii. L-a silit pe Decebal sa se retraga din Banatul si Oltenia de astazi, sa darame zidurile ce inconjurau cele mai importante cetati dacice, sa accepte statutul de aliat al Romei, care insemna sfarsitul unei politici externe independente, si sa accepte prezenta unei garnizoane romane la Sarmizegetusa. Probabil ca s-a abtinut sa distruga regatul dac cu gandul ca acesta ar fi putut tine la distanta alte popoare "barbare". Cu toate acestea, este posibil sa fi considerat pacea incheiata drept un simplu armistitiu, ambitia sa pe termen lung fiind aceea de a transforma Dacia intr-o provincie romana. Marturie a hotararii sale sta faptul ca Traian i-a cerut arhitectului Apolodor din Damasc sa construiasca un pod peste Dunare la Drobeta, proiect inceput in anul 102, imediat dupa ce i-a infrant pe daci. Podul era menit sa faca legatura intre provincia Moesia Superioara si teritoriile nou-cucerite la nord de Dunare.

Incalcarea termenilor pacii de catre Decebal - care nu a daramat zidurile cetatilor, asa cum i se ceruse ; a cautat aliati impotriva Romei in randul tuturor popoarelor din jur, apeland totodata si la parti ; si a recrutat noi soldati - a grabit decizia lui Traian de a intreprinde o a doua campanie impotriva lui in anii 105-106. De aceasta data, dupa victoria militara a mers pana la capat : a dizolvat regatul dac si l-a facut pe Decebal sa aleaga suicidul in locul recunoasterii victoriei romane. Traian a comemorat cucerirea Daciei si a zugravit campaniile in numeroasele placi ale columnei pe care a construit-o in anul 113 in Forul care-i poarta numele de la Roma.

Traian a inceput sa organizeze noua provincie Dacia inca inainte sa-l infranga definitiv pe Decebal. Provincia a luat fiinta oficial in august 106, printr-un decret al lui Traian care ii delimita granitele, ii stabilea principiile care trebuiau sa-i ghideze administratia civila si apararea militara si specifica taxele ce urmau sa fie colectate pentru vistieria imperiala. Traian insusi a ramas in Dacia pentru a superviza executarea planului sau, intorcandu-se la Roma abia in anul urmator. Noua provincie includea Oltenia de astazi, pana la est de raul Olt, Dunarea fiind granita de sud, Banatul pana la Tisa si cea mai mare parte din Transilvania. Teritoriul de la nord de Dunare, de la Olt pana in Delta, care includea si o parte din sudul Moldovei de astazi, apartinea provinciei Moesia Inferioara. Aceste granite au ramas in general stabile pana la retragerea administratiei si armatei provinciale la sud de Dunare, in anul 271. Anumite reorganizari administrative interne de seama au avut loc in decurs de un secol si jumatate. Demna de atentie a fost impartirea in trei, de catre Hadrian (117-138), a provinciei lui Traian : Dacia Porolissensis la nord, Dacia Inferior in sud si Dacia Superior, cea mai mare, in centru, pentru a imbunatati mijloacele de aparare impotriva atacurilor sarmatilor iazygi, ale roxolanilor si ale altor triburi ostile. Apoi, in 168, tot din grija pentru aparare, imparatul Marc Aureliu (161-180) a centralizat administratia civila si militara a celor trei provincii sub un singur guvernator, cu sediul la Apulum. Dacia romana a ramas asa pana la sfarsit.



1. Asediul Sarmizegetusei



Provincia Dacia s-a romanizat treptat intre cucerirea lui Traian si retragerea din timpul imparatului Aurelian (270-275). In acesti aproape 165 de ani, Dacia a fost integrata in structurile complexe ale Imperiului Roman. Institutiile sale de guvernamant, legile si sistemul judiciar, toate ramurile civilizatiei si limba latina au stat la bazele sale sociale si economice si au configurat climatul mental al provinciei.



Harta 1. Dacia romana



Principalii agenti ai acestei noi ordini a lucrurilor erau colonistii. Etnic si din punctul de vedere al categoriei sociale, erau de o foarte mare diversitate. Primii ca putere si statut social erau guvernatorii si comandantii legiunilor si subordonatii lor imediati, precum si negustorii si afaceristii bogati. Urmau mestesugarii si vanzatorii, legionarii si veteranii, apoi fermierii si, in cele din urma, muncitorii si sclavii. La inceputul secolului al III-lea, o minoritate considerabila a populatiei Daciei romane era alcatuita din nou-veniti. Sosisera din toate colturile lumii romane, din Anglia romana pana in Orientul Apropiat. Totusi, indiferent de origini, erau uniti de simtul apartenentei la imperiu si de limba latina comuna.

Dacii alcatuiau majoritatea populatiei. Supravietuisera razboaielor de cucerire si locuiau preponderent la sat, cultivandu-si ogoarele. Unele sate erau departe de centrele civilizatiei romane, cu precadere cele din estul Daciei, unde legionarii si administratorii civili erau in numar redus. Insa cele mai multe asezari mentineau un contact regulat cu centrele urbane si cu taberele militare sau erau strabatute de reteaua de drumuri care legau diferitele colturi ale provinciei. Acesti daci rurali au fost atrasi intr-o anumita masura in sistemul economic si in civilizatia reprezentata de Roma provinciala urbana. Astfel, au adoptat anumite schimbari in stilul lor de viata, au folosit limba oficiala, latina, drept lingua franca si chiar au asimilat zeii romanilor. Insa crestinatatea avea, se pare, putini adepti, in parte fiindca autoritatile romane ii persecutau pe crestini. In orice caz, marturiile arheologice privind crestinismul din Dacia la acest moment sunt fragmentare.

Primul veac al stapanirii romane in Dacia a fost marcat de momente ocazionale de criza, dar si de prosperitate si pace generala, in special in perioada dintre domnia lui Hadrian (117-138) si Marc Aureliu (161-180). Insa mai tarziu, dupa domnia lui Septimius Severus (193-211), nesiguranta a sporit, iar productivitatea si comertul au slabit in urma presiunii constante a atacurilor triburilor barbare. In centru, la Roma, provocarile repetate la adresa autoritatii imparatilor si subminarea increderii in integritatea imperiului de la jumatatea secolului al III-lea au contribuit la criza din indepartata Dacie.

Atacurile implacabile ale carpilor si gotilor si dificultatile Daciei de a apara granitele extinse si expuse au dus la o retragere partiala din nordul si estul Daciei in timpul lui Gallienus (imparat unic, 260-268). Aceasta nu a adus nicio imbunatatire securitatii, iar Aurelian, la inceputul domniei sale, probabil in 271, a mutat armata si administratia civila la sud de Dunare, care urma sa serveasca drept zid de aparare a imperiului si sa protejeze provinciile balcanice.

Dupa retragerea oficiala din Dacia, trasaturile romane ale provinciei s-au atenuat pe masura ce contactele cu imperiul de la sud de Dunare au devenit tot mai sporadice, iar nou-venitii, de asta data popoare barbare sau nomade, au ramas pentru perioade mai indelungate sau mai scurte. Poate cel mai izbitor efect din perioada cuprinsa intre secolele al IV-lea si al VI-lea a fost degradarea inexorabila a vietii urbane. Desi cetati precum Sarmizegetusa si Apulum au dainuit o vreme, in realitate ele s-au ruralizat, viata de aici preluand atributele zonei rurale din jur si pierzandu-si stilul urban. Activitatea economica s-a schimbat in acelasi fel, productia de bunuri si comertul capatand dimensiuni mai modeste. Oamenii migrau acum din orase la sate, care au devenit centre ale vietii economice si sociale. Cetatile de pe malul stang al Dunarii, precum Dierna, Drobeta si Sucidava, care au fost reintegrate in imperiu de Constantin cel Mare (306-337) si Iustinian (527-565), au perpetuat un stil de viata urban nepretentios pana la inceputul secolului al VII-lea. La nord, in ceea ce avea sa devina Transilvania, nu numai cetatile, ci si teritoriul in ansamblul sau a pierdut contactul cu imperiul intre secolele al IV-lea si al VI-lea. Acum traditiile romane, rurale si urbane deopotriva, se pierdusera.

Soarta celei mai mari parti din populatia dacica - i-am putea numi "daco-romani" - de dupa retragerea administratiei civile si a legionarilor in 271 a fost un subiect de controversa, deoarece evenimentul ridica intrebari cu privire la momentul si locul unde au aparut romanii moderni. Un lucru e clar : vreme de sase veacuri dupa retragerea lui Aurelian, Dacia a fost ocupata de intrusi din est, nord si sud. Cu exceptia slavilor, acestia au lasat putine urme ale prezentei lor in limba romana, absenta ce sugereaza doar contacte intermitente si superficiale cu populatia daco-romana, presupunand deocamdata ca aceasta a ramas pe loc dupa 271. Contributia acestor intrusi la constituirea etnica a romanilor de mai tarziu a fost, pesemne, la fel de modesta. Au sosit in valuri succesive. Gotii au migrat spre sud din regiunile baltice si s-au asezat in jurul anului 332 in zona dintre sudul Carpatilor si Dunare, ca mercenari ai romanilor. Au cedat in fata hunilor, care i-au atacat in 376, impingandu-i la sud de Dunare, de unde au ajuns in cele din urma in Italia, pradand Roma in 410. Pana in anul 420 hunii se stabilisera pe teritoriul de la nord de gurile Dunarii si si-au extins necontenit controlul asupra regiunilor care aveau sa devina in secolul al XIV-lea Moldova si Valahia si, mai la vest, Oltenia. In 454, avand acum centrul in Panonia, hunii au fost infranti de o coalitie de triburi germanice, din care gepizii, o ramura a gotilor, s-au asezat in Transilvania. Apoi avarii au luat locul gepizilor in Transilvania in jurul anului 567, creand numeroase asezari de-a lungul cursului mijlociu al Muresului. Hanatul Avar multietnic, alcatuit din gepizi, slavi si populatii romanizate, acoperea un teritoriu vast, care se intindea din stepa de la nordul Marii Negre pana in Alpi.

Dintre toate aceste migratii, cea a slavilor si-a lasat cel mai mult amprenta asupra daco-romanilor. Venind din nord, ei au ajuns pe teritoriul din estul Carpatilor in prima jumatate a secolului al VI-lea, incepand apoi sa colonizeze estul Valahiei si sa se extinda treptat spre vest, in Transilvania. Triburile slave au continuat sa se deplaseze spre sud, traversand Dunarea in nordul Balcanilor in anul 602. Se stabilisera intre Dunare si muntii Balcani cand bulgarii, un popor turcic, au ajuns in regiune din stepa din nordul Marii Negre. In 680 acestia au traversat cursul inferior al Dunarii si si-au stabilit capitala la Pliska, in nord-estul Bulgariei de astazi. In secolul urmator, elitele conducatoare bulgare au suferit o asimilare treptata de catre slavii mai numerosi, proces incheiat in secolul al X-lea, de cand putem incepe sa vorbim despre "bulgari". De o importanta cruciala a fost convertirea tarului Boris I (852-888) la crestinism, in 864. Statul bulgar se extinsese la nord de Dunare, pana la Tisa, absorbind cea mai buna parte din Romania de astazi, miscare facilitata de prabusirea Hanatului Avar dupa victoriile succesive ale armatelor lui Carol cel Mare intre 791 si 796. Primul Tarat Bulgar a consolidat influentele slave in randul daco-romanilor. Insa la nord de Dunare, spre deosebire de sud, slavii au fost asimilati de daco-romani.

In aceste veacuri "obscure", crestinismul s-a raspandit in randul locuitorilor din vechea Dacie. Cu toate acestea, marturiile sunt precare. Crestinii se numarau cu certitudine printre colonistii si legionarii care au venit in Dacia dupa cucerirea lui Traian, dar probabil ca persecutiile la care au fost supusi de catre autoritatile romane au impiedicat raspandirea noii credinte si au descurajat organizarea unor comunitati. Cele mai vechi marturii arheologice importante care atesta prezenta crestinilor in Dacia dateaza din secolul al IV-lea. Dovezi ale crestinismului in Dacia se regasesc si in limba romana : numeroase cuvinte asociate cu crestinismul sunt de origine latina, in special cele referitoare la ideile fundamentale ale credintei. Extinderea Primului Tarat Bulgar la nord de Dunare si dincolo de Carpati in secolul al IX-lea a adus institutii bisericesti formale, ritul bizantin slav si slavona ca limba oficiala a Bisericii, fapte atestate de numarul mare de cuvinte slave din limba romana care au legatura cu serviciul divin si cu organizarea ecleziastica. Legatura slava astfel stabilita a fost esentiala in orientarea daco-romanilor spre Est.





Continuitate


Dezbaterea erudita si adesea polemica cu privire la prezenta unei populatii romanizate sau daco-romane la nord de Dunare, indeosebi pe teritoriul fostei provincii romane (o buna parte din Transilvania, Banatul si Oltenia), dupa retragerea lui Aurelian a fost umbrita de numarul redus de surse directe si, in epoca moderna, de entuziasmul national. Controversa a fost variata si s-a perpetuat pana in perioada postcomunista, desi s-a mai atenuat odata ce aderarea la Uniunea Europeana a domolit rivalitatile teritoriale dintre Romania si Ungaria. Polemisti individuali din trecut au abordat extrem de diferit aceasta chestiune, dar ar putea fi totusi incadrati in doua mari categorii. Intr-o parte se afla partizanii continuitatii, preponderent romani, care sustin ca majoritatea populatiei civile, mai ales din clasele inferioare, a ramas pe loc si a incercat sa-si continue viata de zi cu zi la fel ca inainte, in ciuda imprejurarilor nefavorabile. Acestia sunt de parere ca, fara nicio indoiala, comunitatea etnica romana s-a format in Dacia, pe care o considera leaganul natiunii. De cealalta parte, oponentii acestei doctrine a continuitatii, preponderent maghiari, insista ca evacuarea Daciei in secolul al III-lea a fost completa si ca, prin urmare, formarea poporului roman a avut loc la sud de Dunare, in Balcani. Oponentii continuitatii nu neaga prezenta romanilor la nord de Dunare sau chiar in Transilvania, dar sustin ca acestia au migrat aici din sudul Dunarii, probabil in secolul al XIII-lea.

Cei care neaga continuitatea citeaza "tacerea surselor", adica lipsa marturiilor credibile, scrise sau arheologice, care sa ateste prezenta unei populatii romanizate in Dacia intre secolul al III-lea sau al IV-lea si formarea principatelor romane in secolul al XIV-lea. Acestia subliniaza ca istoricii si alti scriitori de la acea vreme au consemnat succesiunea popoarelor migratoare care au venit in Dacia dupa secolul al III-lea, dar nu au facut nicio mentiune referitoare la locuitorii romanizati. Cei care neaga continuitatea folosesc de asemenea limba pentru a-si sustine punctul de vedere : invoca asemanarile dintre albaneza si limbile slave din sud, pe de o parte, si limba romana, pe de alta parte, ca dovada ca leaganul romanilor nu ar fi putut fi decat la sud de Dunare.

Aparatorii romani ai continuitatii au la randul lor argumente. Acestia au recurs la izvoarele arheologice pentru a arata ca o populatie daco-romana locuia cel putin in anumite parti din fosta Dacie pana in secolul al VI-lea. E posibil sa fie acceptate argumentele criticilor potrivit carora izvoarele scrise de la acea vreme nu ii mentioneaza pe daco-romanii din Dacia, dar aparatorii continuitatii subliniaza ca practica era sa se mentioneze doar clasele militare si politice conducatoare, asadar cuceritorii - gotii, hunii, avarii sau bulgarii -, nu si cei cuceriti, daco-romanii. Ei insista in continuare ca izvoarele scrise ar fi consemnat un eveniment atat de important precum stramutarea intregii populatii a Daciei la sud de Dunare, dar izvoarele nu precizeaza nimic nici in aceasta privinta. Concluzia lor "evidenta" este ca nu s-a produs nicio migratie de asemenea proportii. Cat despre afinitatile dintre albaneza si romana, eruditii romani sugereaza ca termenii pe care ii impartasesc aceste limbi ar putea fi o mostenire comuna dintr-un substrat dacic sau tracic, desi o asemenea teorie nu poate fi confirmata, date fiind putinele informatii pe care le avem despre limba daca sau traca. Ei subliniaza, de asemenea, ca imprumuturile slave din romana ar fi putut avea loc la fel de bine in Transilvania, prin asimilarea slavilor din sudul Dunarii, unde erau predominanti.

In ciuda datelor incomplete, limba romana ofera totusi indicii uimitoare cu privire la procesul de formare a poporului roman. In primul rand este o limba latina, dupa cum o demonstreaza morfologia, sintaxa si vocabularul cel mai des folosit. Prin urmare, caracterul sau latin sugereaza profunzimea si generalizarea romanizarii la care au fost supuse populatiile de la nord si sud de Dunare. In schimb elementul dacic este modest si dificil de apreciat, deoarece au supravietuit foarte putine cuvinte din aceasta limba. Al doilea element important din limba romana, dupa latina, este slavona. Desi a avut un oarecare efect asupra structurii si foneticii limbii romane, si-a exercitat cea mai puternica influenta asupra vocabularului. Numarul cuvintelor de origine slava frecvent folosite in romana sugereaza ca daco-romanii si slavii au locuit impreuna o perioada indelungata, inainte ca limba romana sa se fi format pe deplin, iar slavii de la nord de Dunare sa fi fost asimilati de daco-romanii mai numerosi. Elementul slav din romana a fost consolidat mai tarziu, odata cu extinderea Primului Tarat Bulgar la nord de Dunare si dincolo de Carpati, inainte si dupa convertirea tarului Boris la crestinism, in 864. Forma adusa de bulgari, medio-bulgara, care se baza pe limba vorbita in jurul Salonicului in secolul al IX-lea, a constituit sursa numeroaselor cuvinte slave din romana asociate cu viata, ritualurile si ierarhia bisericeasca. Medio-bulgara, care utiliza alfabetul chirilic, a devenit limba oficiala a Bisericii Ortodoxe si a cancelariilor domnesti in principatele Moldovei si Valahiei, constituite in secolul al XIV-lea.

In general, eruditii romani accepta ca anul 1000 marcheaza aparitia comunitatii etnice romane, o combinatie de populatii romane sau romanizate, slave si dace, sustinand ca incepand cu acest an putem vorbi despre "romani".





Transilvania


Teritoriile care aveau sa constituie Romania moderna au continuat sa primeasca nou-sositi mult dupa venirea slavilor, care pana in secolul al XI-lea fusesera asimilati de populatia daco-romana. De o importanta capitala pentru istoria romanilor a fost venirea ungurilor in Europa Centrala la sfarsitul secolului al IX-lea. Din campiile Ungariei de astazi, acestia s-au extins in Transilvania in prima jumatate a secolului al X-lea, profitand de prabusirea Taratului Bulgar dupa moartea tarului Simeon in 927. Pe masura ce au inaintat spre sud si est, daca acceptam doctrina continuitatii daco-romane, ungurii s-au confruntat cu mai multe formatiuni politice romano-slave, pe care le-au supus. Este vorba despre "ducatele" descrise de cronicarul anonim al regelui Bela al II-lea al Ungariei (1131-1141) : cel al lui Menumorut, al carui teritoriu era situat intre Tisa, Mures si Somes, cu centrul in Bihorul de astazi ; cel al lui Glad, care cuprindea regiunea dintre Tisa, Mures, Dunare si Carpati ; si cel al lui Gelu, "un roman" ale carui teritorii se intindeau la est de Bihor, dincolo de padurea Igfon, in "terra Ultrasilvano". Astfel, Anonymus, cum este cunoscut cronicarul maghiar, le-a oferit aparatorilor romani ai continuitatii daco-romane dovezi valoroase care sa le sustina cauza. In schimb eruditii maghiari au negat in general validitatea informatiilor sale, insistand ca Anonymus descria in realitate conditiile care au dainuit cateva veacuri dupa colonizarea ungurilor si concluzionand ca relatarile lui nu atesta o prezenta romaneasca timpurie in Transilvania. In orice caz, este limpede ca liderii triburilor maghiare care au venit in Transilvania au organizat treptat entitati politice proprii si, in cele din urma, un principat, care a ramas separat de Ungaria pana la inceputul secolului al XI-lea. Chiar si dupa ce regele Stefan I al Ungariei (997-1038) a inclus Transilvania in regatul sau, in anul 1002, aceasta si-a pastrat o autonomie destul de mare.

Fosta Dacie gazduia alte doua popoare care aveau sa marcheze istoria Transilvaniei si a romanilor. Originile secuilor sunt in continuare discutabile, insa este unanim acceptat faptul ca sunt inruditi cu maghiarii. Poate ca secuii i-au insotit pe acestia in migratia lor spre vest din muntii Ural si stepa din nordul Marii Negre sau poate ca au venit mai tarziu si li s-au alaturat maghiarilor in campiile centrale din Ungaria de astazi, la inceputul secolului al X-lea. Colonizarea Transilvaniei s-a facut etapizat, iar pana la jumatatea secolului al XII-lea foarte multi secui se stabilisera in estul Transilvaniei, de-a lungul Carpatilor, urmati de altii in secolul al XIII-lea.

Colonisti de alta etnie - preponderent germani, dar nu exclusiv - au sosit de pe teritoriul marginit aproximativ de Elba la est si Rin si Mosela la vest. Colonizarea Transilvaniei, mai ales in sud, in special in zona Sibiului de astazi (Nagyszeben ; Hermannstadt), a inceput in a doua jumatate a secolului al XII-lea si a continuat pana la sfarsitul secolului al XIII-lea. In aceasta perioada, izvoarele scrise foloseau diverse nume pentru acesti colonisti, inclusiv Flandrensi, Theutoni si Saxoni, dar cu timpul toti au ajuns sa fie cunoscuti drept sasi. In 1224 au primit de la regele Andrei al II-lea al Ungariei Diploma andreana, Andreanum, care le-a conferit o serie de privilegii in schimbul unei sume anuale pentru vistieria regala si serviciul militar.

Transilvania a facut parte din regatul Ungariei la jumatatea secolului al XIV-lea, dar cele trei "natiuni" ale sale (natio), nobilii maghiari si clasele superioare sase si secuie, in proces de formare, dispuneau de foarte multa autonomie, pe care erau hotarate sa o pastreze. Soarta Transilvaniei avea sa fie profund diferita de cea a principatelor valah si moldav de la sud si est de Carpati, care se aflau in calea armatelor cotropitoare otomane.





2


Intre Est si Vest, din secolul al XIV-lea pana in 1774


In cele patru secole de la intemeierea principatelor Valahiei si Moldovei si pana la prima limitare substantiala a suzeranitatii otomane asupra lor de catre o putere europeana, elitele romane s-au straduit sa gaseasca un loc sigur pentru teritoriile lor in vecinatatea marilor puteri rivale si niciodata amicale. Principi si nobili, clerici si intelectuali au invatat sa aprecieze de timpuriu avantajele echilibrului si ale adaptarii in relatiile internationale. In vremurile adesea periculoase, acestia au continuat sa construiasca institutii si sa modeleze o cultura care sa le asigure identitatea si supravietuirea. In acelasi timp, au dezbatut intre ei cine erau si care le era locul in Europa. S-au intrebat de la bun inceput daca ar trebui sa caute un model in Est sau in Vest. Cu timpul, religia si cultura mostenite din Bizant si legaturile politice si economice impuse de Imperiul Otoman i-au orientat catre Est. Ortodoxia, in sensul cultural larg al termenului, era cruciala in definirea identitatii lor si ar putea explica de ce romano-catolicismul si, mai tarziu, protestantismul nu au izbutit sa castige prea mult teren in fata sa. Cu toate acestea, romanii din principate si din Transilvania nu au fost niciodata izolati de Vest. Persoanele educate au fost dintotdeauna constiente de originile lor romane. O orientare a constiintei si a aspiratiilor lor spre Vest a devenit clara in secolul al XVII-lea si si-a luat avant in secolul al XVIII-lea, punand bazele aparitiei simtului identitatii romane moderne. Lucrarile lor - carti bisericesti, cronici si istorii - si experimentele lor din poezie si proza scot la iveala traseul urmat de la Est la Vest.





Temelii


La sud si est de Carpati, un proces de formare statala asemanator cu cel din Transilvania se desfasura cel tarziu in secolul al XIII-lea. In aceste teritorii, asupra carora regii Ungariei isi afirmau suzeranitatea, cnezatele, mici aglomerari teritoriale regionale conduse de un cneaz (principe al unei provincii), se contopeau, dand nastere principatelor. Pana la sfarsitul secolului, in sud s-a format o noua entitate politica, Valahia (Tara Romaneasca). Sub conducerea unui mare voievod puternic, Basarab (cca 1310 - 1352), Valahia si-a proclamat independenta fata de Ungaria invingand armata regelui Carol Robert de Anjou (1308-1342) in batalia de la Posada din 1330. Insa conflictele dintre succesorii acestora au continuat, indeosebi pentru controlul teritoriului ce lega Ungaria de gurile Dunarii si de Marea Neagra. Pentru a-si consolida pozitia, Nicolae Alexandru (1352-1364), urmasul lui Basarab, si-a asumat puteri fara precedent, proclamandu-se domn autocrat si infiintand Mitropolia Ungrovlahiei, sub tutela Patriahiei Ortodoxe din Constantinopol. Aceste acte din 1359 au inzestrat Valahia cu institutiile esentiale ale unui stat independent in lumea medievala - o putere laica autoritara si o biserica unica, dominanta. Opunandu-se astfel ambitiilor regelui Ludovic I al Ungariei (1342-1382) de a se impune pe el insusi si romano-catolicismul in Valahia, Nicolae Alexandru a deschis calea tarii sale catre independenta politica si devotament spiritual pentru crestinismul rasaritean, care i-au marcat evolutia pana in secolul al XIX-lea. Cu toate acestea, Vladislav (Vlaicu Voda) (1364 - cca 1376), la fel ca multi alti urmasi ai sai, a apreciat virtutile compromisului. A acceptat suzeranitatea maghiara si le-a oferit negustorilor din Brasov (Brasso ; Kronstadt) privilegii comerciale la Marea Neagra, primind in schimb de la Ludovic comitatele Severin, pe Dunare, si Fagaras, in Transilvania, ca feude. Dar s-a opus eforturilor lui Ludovic de a-i face pe supusi sa imbratiseze credinta Romei, convertire pe care o considera un alt mijloc de cucerire teritoriala. Pentru a-si consolida legaturile cu Estul ortodox, Vladislav a creat al doilea scaun mitropolitan in Oltenia in 1370, care a rezistat pana in jurul anului 1403, si a devenit un protector activ al muntelui Athos, ctitorind acolo manastirea Cutlumus in 1369.

La nord-est, principatul Moldovei s-a format la fel ca Valahia. Si aici, domnitorii de vaza au tinut piept eforturilor regelui Ungariei de a-si impune stapanirea asupra micului principat. Revolta initiala, din 1359, le-a adus autonomia sub conducerea lui Dragos, lider militar roman din Maramures, o regiune autonoma din nordul Transilvaniei, iar a doua rascoala, din 1364, in frunte cu Bogdan (cca 1359 - 1365), tot din Maramures, le-a adus independenta. Asemenea domnilor valahi, urmasii lui Bogdan au incercat sa-si consolideze independenta fata de Ungaria cu ajutor din exterior, dar, spre deosebire de ei, s-au indreptat mai intai spre puterile catolice, si nu spre Bizant sau spre Biserica de Rasarit. Latcu (1369-1377) a cerut direct sprijinul Romei, iar papa Urban al V-lea i-a oferit acestuia titlul de "Duce" al Moldovei si permisiunea de a crea in capitala sa un episcopat care sa fie supus Romei. Petru I (cca 1377 - cca 1392) si-a orientat politica externa spre Polonia, tendinta care avea sa dainuie un secol, dar in chestiunile ecleziastice s-a indreptat spre Constantinopol, in primul rand pentru a contrabalansa ambitiile politice maghiare, si a intemeiat o mitropolie in noua sa capitala, la Suceava, in jurul anului 1386. Pana la sfarsitul secolului, cand Roman (cca 1392 - 1394) a extins hotarele principatului pana la Marea Neagra, Moldova isi asigurase independenta.

Acum, in ambele principate se cristalizasera structuri politice si sociale asemanatoare. Domnitorul isi afirmase superioritatea asupra principalelor familii de nobili, adoptand cu istetime traditia bizantina a cooperarii stranse dintre Biserica si stat. Fusese uns de mitropolie, act care il distingea de alti stapani teritoriali, permitandu-i sa-si asume stilul autocratorului bizantin si sa domneasca prin gratia divina. De asemenea, domnitorul isi datora autoritatea de care se bucura controlului asupra pamantului, sursa principala de bogatie si putere la acea vreme. Pe langa faptul ca detinea domenii proprii extinse, putea dispune de suprafete enorme de pamant care nu se aflau inca in mainile boierilor. Pe acestea le oferea adesea nobililor si clericilor, care, in schimb, ii jurau credinta. Putea constrange supunerea maselor in calitate de comandant al armatei principatului, atat cu oastea cea mica, alcatuita din clasele privilegiate care indeplineau serviciul militar obligatoriu, cat si cu oastea cea mare, care ii reunea pe toti barbatii apti, chemati la arme cand tara se afla in pericol. De asemenea, avea dreptul de a percepe taxe, putand colecta ca sef al armatei birul, o cotizatie impusa pentru a acoperi costurile unei campanii militare sau pentru a obtine pacea prin plata tributului.

Boierii erau clasa politica si sociala dominanta. Initial au fost cneji sau alti lideri locali sau de clan, ale caror pozitii de autoritate fusesera confirmate de domnitor. Altii, care nu se bucurasera de un asemenea privilegiu, au intrat in categoria taranilor liberi. Dupa formarea principatelor, si alte paturi ale populatiei au obtinut statutul de boier prin improprietariri de catre domnitor sau prin numiri in functii inalte, iar cu timpul s-a creat o distinctie intre marii si micii boieri in functie de dimensiunea mosiilor lor si de importanta serviciilor pe care le ofereau domnitorului.

Masa populatiei era alcatuita din tarani. Unii dintre ei, care si-au pastrat libertatea si pamantul, in ciuda extinderii domeniilor boieresti, erau liberi (mosneni in Valahia ; razesi in Moldova). Insa majoritatea locuitorilor erau dependenti (vecini sau rumani), deoarece erau obligati sa plateasca dari sau sa munceasca pentru boieri, obligatii care nu par sa fi fost totusi excesiv de impovaratoare la momentul respectiv. Comunitatile rurale, libere sau independente, si-au pastrat forma traditionala de autoguvernare prin alegerea unor sfaturi satesti de "oameni buni si batrani".

Domnitorul si boierii erau implicati intr-o competitie continua pentru putere politica si avantaj economic. Boierii se bucurau de imunitati administrative si juridice limitate pe mosiile lor si cautau sa infraneze extinderea puterii centrale. Insa domnitorul dispunea de proprietati vaste, pe care le putea folosi pentru a-si infaptui ambitiile. Dintre cele circa 3.000 de sate, doar 313 figurau ca fiind scutite de taxe. Restul, cel putin teoretic, erau expuse colectorilor de taxe ai domnitorului si altor autoritati. Cu toate acestea, in ciuda ciocnirii inevitabile a intereselor, un grad remarcabil de cooperare caracteriza relatia dintre domnitor si boieri, acestia fiind pe deplin constienti de avantajele exploatarii comune a taranilor.





Legatura otomana


Abia se conturasera cele doua principate, cand s-au confruntat cu avansarea armatelor otomane spre nord, catre Dunare, in ultimele decenii ale secolului al XIV-lea. Inaintarea lor a fost marcata de o victorie asupra trupelor sarbesti la Kosovo in 1389 si de ocuparea capitalei Taratului Bulgar, Tarnovo, in 1393. Domnitorul Tarii Romanesti, Mircea cel Batran (1386-1418), a folosit forta militara, diplomatia si aliantele pentru a tine la distanta redutabilul dusman. Manevrele sale reflecta sarcina enorma cu care s-au confruntat urmasii sai in lupta cu un inamic care, aparent, dispunea de resurse umane si materiale nelimitate. In orice caz, Mircea a considerat ca teritoriul sau facea parte din Europa crestina si a cautat sprijin in Vest. Prima sa confruntare cu armatele otomane a avut loc in 1394, cand a cucerit Dobrogea, iar sultanul Baiazid I (1389-1402) a invadat, in replica, Valahia. Mircea a tinut piept cu succes dusmanului in batalia de la Rovine, dar se pare ca a platit tributul (haraci) pentru prima oara pentru a asigura pacea si nu a compromis independenta tarii sale. Apoi, in 1396, s-a alaturat maghiarilor, francezilor si altor armate crestine pe cursul inferior al Dunarii, la Nicopole, dar s-a retras la timp, evitand catastrofa care s-a abatut asupra cruciatilor, distrusi de Baiazid. In timpul crizei dinastice otomane care a inceput odata cu infrangerea lui Baiazid de catre Timur Lenk in batalia de la Ankara din 1402, Mircea i-a sprijinit pe pretendentii la tron in vederea unei coabitari in termeni favorabili. Insa dupa ce a urcat la tron, Mehmed I (1413-1421) a atacat Valahia in 1417 si l-a silit pe Mircea sa plateasca tribut. Calmul ce a urmat nu a fost decat un armistitiu.

Asa a inceput lupta Valahiei cu otomanii. A fost marcata de presiunea neinduplecata a otomanilor si de rezistenta incapatanata a domnitorilor valahi. Doua momente de rascruce au punctat progresul acestei lupte inegale. In 1431, sultanul Murad al II-lea (1421-1444, 1446-1451) a intreprins o campanie la nord de Dunare care a dus la impunerea vasalitatii in Valahia. Din acel moment, domnitorul era obligat sa plateasca tribut anual, sa-i asigure sultanului servicii militare atunci cand avea nevoie si sa-i trimita pe fiii marilor boieri la Constantinopol ca ostatici. Domnitorii au continuat sa se opuna statutului de vasal, dar cand Vlad Tepes (1456-1462) a incetat sa mai plateasca tributul si a atacat garnizoanele otomane de la sud de Dunare, Mehmed al II-lea (1444-1446, 1451-1481), cuceritorul Constantinopolului, l-a alungat de pe tron si l-a instalat in locul sau pe fratele lui, Radu cel Frumos (1462-1475). Radu i-a adus omagii sultanului si a beneficiat in schimb de un ahd-name (tratat) care includea conditiile autonomiei principatului si indatoririle domnitorului. Actul lui Mehmed a creat un precedent periculos, deoarece includea dreptul de a interveni unilateral in chestiunile Valahiei si de a-i alege domnitorul, desi cu consimtamantul boierilor.



Harta 2. Principatele romane si Transilvania, secolele XIV-XV





2. Mircea cel Batran, domnitor al Tarii Romanesti (1382-1418)

Moldova, mai indepartata de principalul teatru de operatiuni militare al Imperiului Otoman decat Valahia si condusa vreme de aproape o jumatate de veac de cel mai capabil domnitor, Stefan cel Mare (1457-1504), a facut fata aservirii otomane pana in prima jumatate a secolului al XVI-lea. Prima ciocnire majora a armatei moldave cu otomanii a avut loc in 1420, cand otomanii au asediat fara succes portul de la Marea Neagra numit Cetatea Alba. Ulterior relatiile au fost in general pasnice, moldovenii oferind "cadouri", pe care otomanii le considerau pesches, nu haraci. Dar in 1456 Mehmed al II-lea i-a cerut lui Petru Aron (1451-1452, 1454-1457) haraci pentru o campanie impotriva Ungariei. Acesta l-a platit, iar Moldova si-a pastrat independenta.

In 1457, cand a urcat pe tron, Stefan cel Mare s-a vazut inconjurat de vecini agresivi si expansionisti. Pe langa otomanii din sud, in vest era Ungaria, Polonia la nord, iar ambele tari voiau sa domine Moldova si sa obtina controlul asupra rutelor comerciale profitabile dintre Marea Neagra si Europa Centrala. Strategia lui Stefan, pe care a aplicat-o cu un succes rasunator, a fost aceea de a-si intarata dusmanii unul impotriva celuilalt. A platit tribut otomanilor, dar numai atunci cand a fost avantajos (a incetat sa o faca intre 1473 si 1488) ; l-a recunoscut pe regele Cazimir al Poloniei ca suzeran atunci cand a parut intelept, de pilda in 1459 si in 1485 ; si a recurs la arme cand celelalte mijloace dadusera gres. A avut cateva succese militare de seama : in 1467, in batalia de la Baia, cand a invins armata cotropitoare a regelui Matei Corvin al Ungariei, victorie care a marcat ultima incercare de proportii a unui rege maghiar de a-si impune vointa in Moldova ; si in 1475 la Vaslui, cand a infrant o mare armata otomana condusa de guvernatorul (beylerbeyi) Rumeliei. De asemenea, le-a solicitat in repetate randuri puterilor crestine din Europa Centrala si de Vest sa i se alature intr-o coalitie care sa stavileasca inaintarea otomanilor, iar pentru eforturile sale papa Sixt al IV-lea (1471-1484) i-a conferit titlul de "Atlet al lui Hristos", insa totul a fost zadarnic. In ultimii ani ai domniei sale presiunea otomana a fost neinduplecata si, desi armatele sale au mai si invins, cum s-a intamplat in 1497 impotriva regelui Cazimir, nu si-a facut iluzii ca i-ar fi putut infrange pe otomani pe calea armelor. Drept urmare, inainte sa moara, i-a cerut fiului sau, Bogdan, sa incerce sa aiba o relatie buna cu ei, aceasta fiind singura modalitate de a mentine independenta Moldovei.

Bogdan al III-lea (1504-1517) si urmasii lui au perpetuat o independenta precara pana in 1538, cand sultanul Suleiman I (1520-1566) a inceput sa exercite un control mai ferm asupra Moldovei. In acel an sultanul a alungat de la tron un domnitor ce nu prezenta incredere, pe Petru Rares (1527-1538, 1541-1546), si l-a inlocuit cu maleabilul Stefan Lacusta. Noul domnitor l-a recunoscut pe Suleiman drept suzeran, confirmand astfel statutul de vasal al Moldovei.

Relatia juridica ce a evoluat intre principate si statul otoman in secolele al XV-lea si al XVI-lea s-a datorat in aceeasi masura pragmatismului si teoriei legale otomane, cat si conditiilor politice si sociale din Moldova si Valahia si circumstantelor internationale de la acea vreme. Din perspectiva legii islamice a natiunilor, pe care o urmau otomanii, principatele se aflau intr-o zona intermediara, intre dar al-harb ("domeniul razboiului"), teritorii contestate de statul musulman si de dusmanii sai, si dar al-Islam ("domeniul Islamului"), teritorii in care locuitorii erau supusi unui conducator musulman si legii islamice. In secolul al XVI-lea, principatele in mod cert nu mai faceau parte din prima categorie, dar nici nu intrasera in cea de-a doua. Unii istorici le-au plasat in dar al-sulh ("domeniul pacii") sau in dar al-'ahd, teritoriu dobandit de conducatorul musulman prin tratat ; altii, in conformitate cu scoala juridica hanefita, care predomina in Imperiul Otoman, i-au inclus in dar al-muvada'a ("domeniul armistitiului") sau dar al-dhimma ("domeniul protectiei si al tributului"). E posibil ca ultimii doi termeni sa reflecte cu mai multa acuratete cele doua faze principale prin care au trecut relatiile romano-otomane, anii 1538-1541 reprezentand linia de demarcatie. La inceputul confruntarii lor, principatele erau state vasale silite sa plateasca tribut si sa asigure servicii militare, iar apoi, pe masura ce relatiile s-au strans, sultanul si-a asumat anumite responsabilitati fata de principate, in primul rand aceea de a le proteja.

Aranjamentul creat a permis Moldovei si Valahiei sa evite asimilarea in sistemul politic otoman, asa cum se intamplase cu statele crestine de la sud de Dunare. Diverse 'ahd-names si berats (dispozitii de numire) din partea sultanilor au acordat principatelor autonomie interna aproape deplina. Astfel, sultanul recunostea dreptul domnitorului si al boierilor de a guverna "conform obiceiului" si interzicea autoritatilor civile si militare turce sau clerului musulman sa se amestece in problemele interne ale principatelor. Sultanul le-a acordat boierilor permisiunea de a-si alege domnitorul, dar si-a rezervat dreptul de a le aproba optiunea si de a-i oferi noului domnitor insemnele puterii sale. Ca o consecinta a autonomiei, legile si sistemul juridic, structura sociala, detinerea de mosii si relatiile agrare, viata culturala si intelectuala si statutul Bisericii Ortodoxe au ramas neschimbate. Insa sultanul a preluat controlul afacerilor externe, interzicandu-le domnitorilor sa mentina contacte diplomatice cu statele straine sau sa incheie tratate cu acestea, si s-a angajat sa apere principatele de atacurile externe.

In ciuda extinderii puterilor lor asupra Moldovei si Valahiei, sultanii nu le-au ocupat armat si nu le-au transformat in provincii otomane, asa cum procedasera cu teritoriile de la sud de Dunare, precum cel sarb si cel bulgar, si cu centrul Ungariei dupa 1541. Explicatia acestei retineri tine in primul rand de contactele tot mai bune ale otomanilor cu principatele. In fazele incipiente ale relatiei lor, la sfarsitul secolului al XIV-lea si in secolul al XV-lea, sultanii au tins sa acorde principatelor o importanta secundara, orientandu-si atacul major spre vest si nord-vest. Au parut multumiti sa-i impiedice pe domnitori sa se alature coalitiilor antiotomane. Insa nici unitatea afisata de domnitori si boieri in momentele cruciale nu a trecut neobservata la curtea otomana, unitate care a descurajat actiunea militara. Suleiman I, care ar fi vrut sa numeasca sanjakbeys (guvernatori) care sa administreze principatele, a fost fara indoiala descurajat sa ia o asemenea masura de natura relatiilor economice bune cu principatele, care aduceau sume frumoase in vistieriile personale ale sultanului si apropiatilor sai, cantitati indispensabile de alimente la Constantinopol si provizii de tot felul pentru armata si flota. Este posibil ca si schimbarile din administratia imperiala sa fi influentat decizia legata de statutul principatelor. O administratie de functionari civili profesionisti lua locul detinatorilor de feude (timar) si al altora, care cautasera sa obtina averi si putere prin intermediul razboiului si al cuceririi teritoriale, dobandind influenta dominanta in sfaturile politice inalte. Aceasta noua elita a promovat exploatarea fiscala si comerciala a principatelor, considerand-o in noul context economic international mai avantajoasa decat ocupatia si guvernarea directa.



3. Mihai Viteazul

Nici domnitorii, nici sultanii nu au respectat angajamentele asumate unii fata de ceilalti. De-a lungul secolului al XVI-lea, sultanii l-au redus cu succes pe domnitor la rangul de functionar otoman pe care il puteau trata dupa bunul lor plac. Suleiman nu se indoia nicidecum de anvergura prerogativelor sale. Intr-o scrisoare adresata in 1531 regelui Sigismund I al Poloniei, ii numea pe domnitori "sclavii si tributarii" sai si sustinea ca Moldova si Valahia erau simple proprietati, "la fel ca Bosnia si Serbia". Pana la sfarsitul secolului, urmasii lui tratau principatele ca si cand ar fi fost teritorii cucerite si le numeau "provincii" (vilayet). Domnitorii erau constienti de statutul lor diminuat. Aron Tiranul al Moldovei nota in 1594, intr-o scrisoare catre Rudolf al II-lea de Habsburg, imparatul Sfantului Imperiu Roman, ca era doar "custodele" tarii sale si ca nu indraznea sa-si exprime sentimentele, "atat de mare era oprimarea turcilor". Devenise un obicei ca sultanii sa numeasca domnitorul, desi boierilor le era ingaduita uneori formalitatea de a-si vota candidatii. Domnitorii nu puteau decat sa-si recunoasca dependenta. In trecut se intitulasera "conducatori cu voia lui Dumnezeu", dar acum isi acceptau numirea la tron nu ca pe un act divin, ci ca exercitare a dreptului sultanului.

In ciuda inaspririi controlului otoman, esenta autonomiei principatelor a ramas intacta. Viata politica si economica si-a urmat tiparele obisnuite. Legea islamica nu a fost extinsa la nord de Dunare, boierii si-au pastrat mosiile si privilegiile, iar administratia domneasca si institutiile locale au continuat sa-si exercite autoritatea la fel ca inainte. Marturie a statutului special al principatelor sta prezenta la Constantinopol a reprezentantilor (kapukehaya ; in limba romana : capuchehaie) domnitorilor, a caror principala indatorire era sa castige bunavointa autoritatilor otomane. Erau un fel de agenti diplomatici, deoarece aveau de-a face si cu ambasadori si consuli europeni si ii ajutau astfel pe domnitori sa ocoleasca interdictia de a intretine relatii cu puteri straine.

Asadar domnitorii aveau un spatiu considerabil de manevra, pozitie care sugereaza din nou ca relatiile dintre vasal si suzeran erau fluide. Natura acestor legaturi este dovedita si de evenimentele de la sfarsitul secolului al XVI-lea, cand domnitorul Valahiei, Mihai Viteazul (1593-1601), a contestat suprematia otomana la fel de serios ca in timpul domniei lui Stefan cel Mare.

Mihai, care a urcat pe tron gratie influentei pe care o avea la Constantinopol, era un comandant militar inzestrat si un intemeietor de stat cu multa imaginatie. Obiectivul sau imediat era acela de a elibera Valahia de sub controlul otoman, ceea ce insotea planurile unei cruciade antiotomane promovate de papa Clement al VIII-lea, Rudolf al II-lea de Habsburg, imparatul Sfantului Imperiu Roman, si Filip al II-lea al Spaniei. Mihai, caruia i s-au alaturat domnitorul Moldovei si cel al Transilvaniei, a aderat bucuros la "Liga Sfanta", cum a ajuns sa fie cunoscuta. A starnit o revolta impotriva otomanilor in 1594, iar in anul urmator, cu sprijinul armatelor Transilvaniei si Moldovei, a impins fortele cotropitoare otomane inapoi la Dunare. Insa in scurt timp loialitatile au devenit neclare, iar aliatii temporari si-au urmarit propriile scopuri. Cu toate acestea, in 1600, Mihai a unit pentru scurt timp Valahia, Moldova si Transilvania sub propria conducere, succes care a reprezentat apogeul domniei sale. Insa, prin infatuirea planului sau maret, si-a facut dusmani puternici pretutindeni. Nici macar sustinerea lui Rudolf al II-lea nu l-a putut salva. A fost asasinat in Transilvania, in 1601, de comandantul trupelor habsburgice, care era hotarat sa devina el insusi domnitorul Transilvaniei. Desi unirea de catre Mihai a celor trei principate a fost de scurta durata, lovitura lui indrazneata a devenit un simbol al destinului national romanesc pentru generatii de patrioti din secolele al XIX-lea si XX.

Faptul ca Mihai Viteazul a reusit sa mobilizeze pentru initiativele sale o sustinere atat de puternica in Moldova si in Valahia a avut mult de-a face cu forma deosebita pe care a avut-o dominatia otomana de-a lungul secolului al XVI-lea. Ea a expus principatele unui sistem de exploatare fiscala si economica fara precedent in istorie. In primul rand, existau obligatiile specifice relatiei dintre vasal si suzeran. Pe langa plata acelui haraci, care a crescut in mod constant, domnitorii erau obligati sa suporte operatiunile militare otomane efectuand plati extraordinare catre vistieria imperiala si mobilizand si conducand contingentele armate in campanie. De asemenea, trebuiau sa supervizeze strangerea unor mari cantitati de alimente si diverse alte provizii, inclusiv lemn pentru constructii navale, si sa se asigure ca erau livrate in punctele specificate de pe Dunare. Una dintre raspunderile lor era aceea de a-i ajuta pe negustorii otomani si levantini sa cumpere cantitatile necesare de bunuri la cele mai bune preturi. Preturile pentru aceste bunuri si, asadar, rasplata taranilor, care erau producatorii acestor bogatii, erau mai mici decat ceea ce ar fi obtinut pe piata internationala. Aceasta legatura economica devenise atat de importanta in a doua jumatate a secolului al XVI-lea, incat sultanii au decis sa reglementeze strict comertul principatelor. Suleiman I si urmasii lui au interzis astfel exportul anumitor bunuri, indeosebi vite, oi, grau, miere si lemn, in alte tari pana cand nevoile imperiale nu erau pe deplin satisfacute. Un asemenea aranjament este o dovada frapanta a gradului de dependenta a curtii sultanului si a populatiei Constantinopolului fata de carnea si cerealele din principate. In 1578, cand incursiunile cazacilor in Moldova au intrerupt fluxul de aprovizionare, ambasadorul venetian a relatat mari dificultati in capitala si in zona inconjuratoare. Consecintele pe termen lung ale acestui "monopol" comercial otoman sunt discutabile. Este posibil sa fi incetinit dezvoltarea unei clase de mijloc moldave si valahe native, deoarece negustorii indigeni nu puteau concura cu negustorii otomani favorizati si cu alti negustori din Orientul Apropiat, dar, in acelasi timp, se poate sa fi stimulat productia agricola.



Harta 3. Principatele romane si Transilvania, sfarsitul secolului al XVI-lea



Mai apasatoare si mai daunatoare pe termen lung pentru binele public decat obligatiile oficiale ale statutului de vasal erau numeroasele dari, numite de regula "cadouri" (pesches), pentru sultan si membrii familiei sale, dar si pentru nenumarati oficiali, de la marele vizir in jos. Alte daruri, constand in bani si bunuri, erau oferite cu ocazii fixe - urcarea pe tron a unui sultan sau a unui domnitor ori anumite sarbatori islamice sau dinastice. Alte cadouri nu aveau o data sau o suma prestabilita. Ele erau plati, de fapt mite, pe care pretendentii la tronul Moldovei sau al Valahiei le ofereau sultanului si altor persoane influente de la cele mai inalte niveluri ale societatii otomane pentru a-si asigura sprijinul acestora. In a doua jumatate a secolului al XVI-lea, statutul de domnitor devenise obiectul unei licitatii aprinse, in urma careia premiul ajungea de regula la cel care oferea cei mai multi bani, adica la candidatul care isi atrasese cei mai influenti protectori. Cei care erau responsabili de datoriile noului domnitor erau in primul rand taranii, dar si boierii, deoarece acestea erau considerate obligatii statale, nu personale. Sistemul cadourilor a devenit o parte constanta a fiecarei tranzactii dintre domnitori si reprezentantii sai si autoritatile otomane de toate felurile si nu puteau decat sa diminueze nivelul moral al afacerilor publice.





O cultura medievala


Viata intelectuala si literatura reprezinta instrumente valoroase de evaluare a evolutiei principatelor intre secolul al XIV-lea si sfarsitul secolului al XVI-lea. In acest interval indelungat, ele au apartinut unei lumi culturale destul de diferite de cea reprezentata de Europa Occidentala, o lume dominata de idealurile spirituale si estetice ale ortodoxiei bizantine si impartasita in general de popoarele din sud-estul Europei. Principala sursa a lucrarilor fundamentale de doctrina si practica crestina, a belles-lettres de la acea vreme, precum vietile sfintilor si "romanele medievale", ca Legenda lui Alexandru cel Mare (Alexandria) si Varlaam si Ioasaf, a lucrarilor juridice si a cronicilor era Bizantul, desi romanii le-au adaptat de la intermediari bulgari si, intr-o mai mica masura, sarbi, mai curand decat direct din Bizant.

Apropierea romanilor de Orient este probabil cea mai vizibila in persistenta slavonei sau, mai precis, a medio-bulgarei ca limba utilizata in scrierile serioase, dar si in alte scopuri, pana in prima jumatate a secolului al XVII-lea. Adoptarea slavonei de catre romani ca limba liturgica si a cancelariilor domnesti in secolul al XIV-lea a reprezentat un eveniment de importanta majora in dezvoltarea lor. Slavona le-a consolidat legaturile cu lumea religioasa si culturala bizantina si a constituit principalul instrument de perpetuare a mostenirii sale sacre si stravechi. Romanii au putut accepta slavona ca limba a Bisericii, deoarece era pe picior de egalitate cu greaca, ebraica si latina, si o foloseau in problemele statului tocmai datorita prestigiului ei de limba sacra. Insa slavona nu putea deveni limba lor religioasa in adevaratul sens al cuvantului. Desi era vorbita de o parte din cler, de marii boieri si de eruditi, nu a fost niciodata limba maselor, care isi rosteau rugaciunile si creau un folclor extrem de bogat in limba romana.

Manastirile erau centrele principale ale activitatii culturale din principate. Pe langa indatoriri spirituale si educationale, intre secolul al XV-lea si prima jumatate a secolului al XVII-lea calugarii erau preocupati cu transcrierea manuscriselor slave, dintre care au supravietuit circa 1.000. Acesti copisti au pastrat asadar versiunile medio-bulgare si, intr-o anumita masura, slavo-sarbe ale majoritatii patrimoniului literar religios bizantin slav. Domnitorii se numarau printre cei mai infocati sustinatori ai transcrierii si ornamentarii manuscriselor. Stefan cel Mare a fost intotdeauna pe deplin constient de raspunderea sa religioasa, ca suveran ortodox, fata de propriul popor si fata de popoarele din Balcani aflate sub control otoman, precum si de rolul sau de trimis al lui Dumnezeu pe pamant, si a construit nenumarate biserici si manastiri pe care le-a inzestrat in Moldova si in Rasaritul ortodox cu manuscrise frumoase pentru slujbele bisericesti. Desi valoarea acestor manuscrise este astazi mai curand stiintifica decat de lucrari literare originale, ele reflecta nevoile intelectuale si spirituale ale paturilor superioare ale societatii romanesti. Manuscrisele erau preponderent religioase, insa nu erau citite doar de calugari si de preoti. Din insemnarile de pe manuscrise reiese ca si boierii, functionarii domnesti si clasa de mijloc cautau in ele indrumare spirituala. Viziunea ascetica, mistica asupra vietii nu era asadar limitata la spatiul manastiresc, ci reunea membri de seama ai societatii laice cultivate.

Printre compozitiile originale relativ putine in slavona sau slavo-romana, cum este numita adesea avand in vedere influentele limbii romane, s-au numarat primele lucrari de istoriografie romaneasca. Cele mai cunoscute dintre acestea au fost cronicile a trei clerici moldavi eruditi din secolul al XVI-lea : Macarie (_1558), episcopul Romanului, a carui cronica trata istoria Moldovei de la inceputul domniei lui Stefan cel Mare pana in 1542, in timpul lui Petru Rares ; Eftimie (jumatatea secolului al XVI-lea), egumen al manastirii Capriana, care a descris Moldova intre 1541 si 1554 ; si Azarie (jumatatea secolului al XVI-lea), egumen al manastirii Golia din Iasi, care a continuat cronica Moldovei din 1551 pana in 1574. Cu totii au continuat traditia analelor si cronicilor mai modeste din secolul al XV-lea. Au scris in slavona, deoarece era limba Bisericii si erau preocupati de aceeasi tema religioasa esentiala ca Biserica - implinirea vointei Domnului in societatea umana. Macarie a exprimat sentimentele tuturor celor trei atunci cand a deplans caracterul efemer al lucrurilor din aceasta lume, conditie pe care a pus-o pe seama incercarilor necontenite la care Dumnezeu isi supune copiii. S-au inspirat mult din cronicile bizantine, indeosebi din cronica in versuri a lui Constantin Manasses (cca 1130 - cca 1187), si au facut acest lucru fara remuscari, deoarece considerau ca lucrarile lor contribuiau la istoria generala a comunitatii ortodoxe, nefiind istorii nationale. Cu toate acestea, cronicile lor au marcat sfarsitul istoriografiei in slavona in Moldova, acestea fiind inlocuite in scurt timp cu texte in limba romana. Cronicile au avut o evolutie asemanatoare in Valahia, dar textele slavone nu au supravietuit. Fragmente din acestea se gasesc in compilatiile de cronici in limba romana din a doua jumatate a secolului al XVII-lea.

Capodopera literaturii romane in slavona este fara indoiala Invataturile lui Neagoe Basarab catre fiul sau Teodosie, scrisa intre 1517 si 1521 de catre Neagoe Basarab (1512-1521), domnul Tarii Romanesti. Lucrarea era menita sa-i serveasca tanarului sau fiu si presupus succesor la tron ca un ghid teoretic si practic pentru o domnie virtuoasa si de succes. Prin urmare, ea constituie deopotriva o lucrare de instruire morala si religioasa, un breviar de ascetism si misticism ortodox, o expunere a teoriei dreptului divin al domnitorilor, un manual de tehnici de guvernare si o introducere in arta diplomatiei. De la inceput si pana la sfarsit, lucrarea este strabatuta de viziunea crestina asupra lumii care a dominat societatea romaneasca medievala. Neagoe Basarab voia ca fiul sau sa inteleaga ca un domnitor conducea prin voia lui Dumnezeu potrivit unui contract, care il obliga sa fie un domn corect, milos si supus Domnului, care il alesese vicar al poporului sau.

Chiar in perioada in care erau scrise cele mai importante lucrari originale in slavona, intaietatea sa ca limba literara si de stat era contestata de limba romana. Aceasta trecere, treptata, dar constanta, a reprezentat o reactie la schimbarile din societatea romaneasca si la influentele puternice din exterior. In principate, noi clase sociale care aveau nevoie de un mijloc de comunicare practic si la indemana deveneau tot mai proeminente. Micii boieri, negustorii, functionarii si clerul inferior nu aveau nicio sansa sa invete slavona, iar pana si cei care cunosteau cat de cat limba o considerau nepotrivita pentru administratie si comert. Ei aveau cel mai mult de castigat de pe urma raspandirii limbii romane si au gasit sprijin in noile curente de idei ce veneau din Europa Centrala in secolul al XVI-lea. Reforma protestanta, desi putini s-au convertit religios, a afectat profund viata culturala si simtul identitatii in principate si in randul romanilor din Transilvania, dovedind inca o data ca viziunea medievala romaneasca asupra lumii nu era nici pe departe imuna la influentele din Vest.

Absenta textelor in limba romana inainte de secolul al XVI-lea poate fi pusa pe seama credintei claselor cultivate ca limba vorbita nu era la fel de adecvata pentru textele sfinte, documentele juridice si istorie ca slavona. Este important de mentionat ca cel mai vechi text in limba romana care a supravietuit este o scrisoare privata despre diverse chestiuni practice scrisa de un negustor din Campulung, in Valahia, si adresata unui functionar public din Brasov, in Transilvania, in care cel dintai il avertiza pe al doilea de miscarea trupelor otomane. Aceasta scrisoare dateaza din 1521, anul in care Neagoe Basarab si-a incheiat Invataturile in slavona. Diferentele dintre limba scrisorii si romana moderna sunt infime, iar stilul este slefuit, dovada ca limba fusese folosita in scris de ceva vreme in corespondenta si chiar in schitele brute ale documentelor oficiale inainte de a fi traduse in slavona.

Romana a fost introdusa ca limba scrisa in chestiunile laice in a doua jumatate a secolului al XVI-lea, cand cancelariile domnesti au incetat sa mai foloseasca exclusiv slavona, in Moldova in 1574 si in Valahia in 1593. Prima cronica in limba romana, o lucrare originala, nu o traducere, acoperea domnia lui Mihai Viteazul si a fost scrisa in Tara Romaneasca in jurul anului 1597. Aceasta, impreuna cu asa-numita Cronica Moldoveneasca, acum pierduta, scrisa cateva decenii mai tarziu, a pus bazele istoriografiei infloritoare in limba romana care a inceput la jumatatea secolului al XVII-lea.

Schimbarea s-a produs mai lent in Biserica Ortodoxa, care s-a opus cel mai mult folosirii limbii autohtone si a inlocuit oficial slavona cu limba romana abia in a doua jumatate a secolului al XVII-lea. Inainte Biserica le oferise intr-adevar preotilor carti in limba romana, insa numai textele de care acestia aveau nevoie pentru indatoririle lor practice, precum cazania, carte de predici, sau trebnicul, carte de rugaciuni. Slavona a continuat sa fie utilizata exclusiv in cartile ritualice pana in 1679, cand un liturghier, carte ce cuprinde randuiala liturghiei, a fost tradus in romana, marcand introducerea oficiala a limbii romane in Biserica. Prima traducere completa a Bibliei a fost publicata in 1688 la Bucuresti.

Tiparirea cartilor in limba romana, care a inceput la jumatatea secolului al XVI-lea, a contribuit enorm la triumful limbii vorbite asupra slavonei si la stabilirea normelor unei limbi literare comune. Tiparul incepuse in principate in slavona, in 1508, cu un liturghier, la doar douazeci si cinci de ani dupa tiparirea primei carti in slavona la Venetia. In acelasi timp, in Transilvania, tiparirea cartilor in limba romana a inceput sub influenta Reformei. Sasii, mai toti luterani, au deschis o tiparnita la Sibiu, iar produsele acesteia erau menite sa-i converteasca pe romani la credinta lor. Prima carte in limba romana a iesit de sub tipar in 1544 - un catehism luteran. Acesta a fost urmat de un Evangheliar, intre 1551 si 1553, cu texte in slavona si in romana fata in fata. Traducerea in limba romana circulase in Moldova in manuscris inca din 1532 si dovedeste din nou ca primele traduceri s-au datorat Reformei.

Sasii au deschis o a doua tiparnita la Brasov, pentru a promova folosirea limbii autohtone in Biserica. In colaborare cu comunitatea romaneasca din Schei, o suburbie a Brasovului, sasii au angajat un cleric si tipograf roman, Coresi (_ cca 1583), care, incepand cu un Tetraevanghel in 1561, a publicat pana in anul mortii sale noua carti in limba romana. In spatele eforturilor lui s-au aflat calvinii, care erau hotarati sa-i converteasca pe romani la calvinism. Cartile lui Coresi au avut o influenta considerabila asupra vietii culturale a romanilor de ambele parti ale Carpatilor. Aceste carti au dat un avant puternic utilizarii limbii vorbite in Biserica si au contribuit la stabilirea dialectului in care erau tiparite, cel din sudul Transilvaniei si din nordul Tarii Romanesti, ca forma standard a limbii scrise.





Secolul al XVII-lea


Tratatul de la Zsitvatorok din 1606 a pus capat asa-zisului Razboi Lung dintre Imperiul Habsburgic si Imperiul Otoman, care incepuse in 1593 si care includea provocarea lui Mihai Viteazul pentru marile puteri. Pacea si ordinea relativa le-au permis sultanilor sa-si restabileasca puterile suzerane in Moldova si Valahia. Cu toate acestea, intreruperea temporara a dominatiei lor de catre Mihai Viteazul i-a convins ca o revenire la vechea oranduire la sfarsitul secolului al XVI-lea nu avea sa fie in avantajul lor. Astfel, in loc sa recurga la interventia directa, brutala in problemele interne ale principatelor, marcata de practici precum schimbarile arbitrare de domnitori, sultanii au ales metode - preponderent indirecte - adecvate imprejurarilor epocii. Una dintre ele s-a dovedit extrem de eficienta pe termen lung - migratia grecilor si levantinilor din clasele superioare in principate in secolele al XVII-lea si al XVIII-lea. Principalul scop era acela de a submina autonomia moldava si valaha, slabind solidaritatea boierilor si stanjenindu-le astfel capacitatea de a rezista presiunilor otomane. Tratamentul nou, mai precaut, al principatelor s-a exprimat si printr-o diminuare a pretentiilor fiscale si economice. Asadar, in general, relatiile dintre principate si statul otoman erau in secolul al XVII-lea mai relaxate decat in veacul anterior. Incursiunile militare otomane erau mai putin numeroase, iar interdictiile de imixtiune a autoritatilor civile si militare otomane in afacerile principatelor, in special de-a lungul Dunarii, erau, in mare, respectate. Domnitorii erau mai putin constransi decat predecesorii lor in ceea ce priveste conceperea si punerea in practica a propriilor politici.

Structurile sociale ale celor doua principate au ramas in esenta aceleasi. Insa boierii, indeosebi straturile superioare, si-au mentinut si chiar si-au extins influenta in viata economica si s-au straduit sa o dobandeasca si in viata politica, instaland un regim nobiliar bazat in mare masura pe modelul polonez. Dar boierii nu erau nici pe departe o categorie unita. Fisurile profunde au separat straturile superioare de micii boieri, mult mai numerosi, sciziune pe care domnitorii s-au bucurat sa o exploateze pentru a-si tine adversarii in frau. La baza piramidei sociale se afla marea masa a taranilor. Unii dintre ei erau liberi si relativ prosperi, insa tendinta generala in secolul al XVII-lea a fost deteriorarea statutului lor juridic si a bunastarii materiale. Darile mari, aprovizionarea impusa de otomani si cererile tot mai sporite ale boierilor de cotizatii si munca au grabit inrobirea taranimii si le-au permis boierilor sa-si extinda mosiile pe seama proprietatii taranilor. Lupta nu se purta de pe pozitii egale, intrucat nici statul si nici Biserica nu se simteau obligate sa intervina in sprijinul taranilor. Clasa autohtona de mijloc era inca prea mica pentru a exercita o influenta semnificativa asupra masurilor politice si economice ale statului.

Conflictul dintre domnitori si boieri a dominat dezvoltarea politica interna a principatelor o buna parte din secolul al XVII-lea. Domnitorii erau interesati sa creeze o monarhie puternica, chiar absolutista, in vreme ce boierii, cu precadere straturile superioare, isi doreau o monarhie limitata, in care ei sa fie forta majora. O provocare atat pentru domnitori, cat si pentru boieri era extinderea asezarilor grecilor si levantinilor in ambele principate. Nou-venitii, care isi foloseau retelele de protectori financiari si politici de la Constantinopol, au cumparat mosii, dobandind astfel statut de boieri, si au patruns in scurt timp in institutiile politice. Boierii autohtoni au dat dovada de o solidaritate remarcabila si au combatut aceasta competitie pentru pamant si functii. Multi au considerat ca afluxul de greci se datora curtii otomane, care voia sa stabileasca o baza solida de putere in principate. Ocazional, boierii au castigat sprijinul domnitorilor, cum s-a intamplat in 1631 in Valahia, cand au obtinut de la domnitorul Leon Tomsa un hrisov potrivit caruia toti grecii care nu fusesera naturalizati trebuiau sa plece. Aceste masuri nu au limitat insa influenta greaca. Dar actul a reprezentat pentru boieri o victorie din alte puncte de vedere. Ii scutea de impozite si le consolida controlul asupra propriilor mosii. Boierii din Moldova au obtinut concesii economice si fiscale asemanatoare prin asezamantul emis de domnitorul Miron Barnovschi (1626-1629).

La jumatatea secolului, doi domnitori extrem de inzestrati - Matei Basarab in Valahia (1632-1654) si Vasile Lupu in Moldova (1634-1653) - au consolidat puterile domnesti. Ei si-au atins scopul prin metode diferite. Matei Basarab a consolidat puterea centrala cooperand cu boierii. Le-a impartasit acestora pozitia fata de greci si le-a castigat sprijinul pentru propriile proiecte, ingaduindu-le sa participe mai mult la conducerea tarii prin convocari frecvente ale Adunarilor de Stari. De asemenea, le-a extins controlul asupra pamanturilor si a celor care le munceau, consfintind de fapt inrobirea taranilor. In schimb, Vasile Lupu a stabilit un regim autoritar ca instrument necesar realizarii ambitiilor sale de a domni asupra ambelor principate si de a fi principalul protector al Rasaritului ortodox. S-a aliat cu clasele superioare grecesti si si-a asigurat avantajul economic al acestora incurajandu-le sa cumpere sate si incredintandu-le colectarea si pastrarea taxelor statului.

Domniile indelungate ale lui Matei Basarab si Vasile Lupu au simbolizat schimbarile profunde care au avut loc in relatia dintre vasal si suzeran. Cele doua parti se acomodasera una cu cealalta, deoarece domnitorii se dovedeau a fi loiali si dispusi sa lucreze cu administratia otomana in vederea atingerii unor obiective de politica externa avantajoase pentru ambele parti. Dificultatile politice si fiscale interne din ce in ce mai mari si situatia internationala tot mai precara a Imperiului Otoman, mai ales incepand cu jumatatea secolului al XVII-lea, e posibil sa fi slabit controlul otoman asupra domnitorilor. Aceste schimbari s-au reflectat in disponibilitatea sultanilor de a le permite domnitorilor alesi de boieri sa urce pe tron si de a le acorda o anumita libertate in ceea ce priveste stabilirea contactelor cu alte state. Intentia otomanilor de a folosi principatele drept zona-tampon pentru stoparea inaintarii habsburgilor spre sud ar putea explica temperarea lor. Cat despre domnitori, intr-o anumita masura, acestia au primit cu bratele deschise protectia oferita de suzeranul lor impotriva vecinilor agresivi.

Razboiul care a izbucnit odata cu asediul Vienei de catre otomani in 1683 si care s-a incheiat cu Pacea de la Karlowitz in 1699 a afectat profund principatele. Succesele austriecilor si rusilor, care s-au alaturat conflictului in 1687, au aratat masura in care statul si armata otomana nu au reusit sa tina pasul cu rivalii lor europeni. In urma razboiului, vaste teritorii otomane au fost cesionate in Europa, mai ales in Transilvania, iar Imperiul Habsburgic a devenit un pion major in Europa de Sud-Est. Si Rusia, in timpul tarului Petru cel Mare (1682-1725), si-a sporit implicarea in regiune si a inceput sa elaboreze o strategie de expansiune care avea sa se bazeze pe sprijinul credinciosilor ortodocsi.

Implicatiile tuturor acestor evenimente nu i-au ocolit pe domnitorii si pe boierii din Moldova si Valahia. Infrangerile otomanilor au incurajat miscari pentru independenta, acum in consens cu ambitiile austriece si rusesti din regiune. Domnitorul Serban Cantacuzino din Tara Romaneasca (1678-1688) a incercat sa-si impuna autoritatea in afacerile interne si sa se separe de Imperiul Otoman printr-un pact de alianta cu Austria. Cu toate acestea, era precaut in fata planurilor Austriei de expansiune la sud de Carpati si de promovare a credintei romano-catolice in Europa de Est, cultivand astfel relatii mai apropiate cu Rusia ca o contrapondere fata de Austria. A murit inainte sa fie semnat tratatul cu Austria, insa urmasul sau, Constantin Brancoveanu (1688-1714), i-a continuat initiativa. La inceput, in mediul periculos al concurentei marilor puteri care era Europa de Sud-Est, a fost convins ca doar Imperiul Otoman oferea Tarii Romanesti cea mai buna garantie a existentei sale ca stat de sine statator. Drept urmare, s-a folosit de grupurile de interese ale sultanului din principat pentru a-si mentine integritatea teritoriala si, nu mai putin important, pentru a-si asigura propriul mandat, chiar in timp ce negocia cu austriecii si cu rusii schimbarea statutului juridic al principatului. Dar in cele din urma, mai ales dupa Pacea de la Karlowitz, domnitorul s-a orientat spre Rusia drept cel mai de incredere garant al independentei si integritatii teritoriale a Valahiei, atat in fata agresivitatii romano-catolice austriece, cat si a redresarii Imperiului Otoman. Totusi prudenta l-a facut sa amane incheierea unei aliante formale.

Aceeasi atmosfera de expectativa predomina si in Moldova, iar domnitorii de aici au urmarit aceleasi obiective ca omologii lor valahi. Stradaniile lor pentru castigarea independentei au culminat cu semnarea, in 1711, de catre domnul Dimitrie Cantemir (1710-1711) a unui pact de alianta cu Petru cel Mare, care a recunoscut independenta Moldovei si a instituit o monarhie ereditara in familia Cantemir. Fara indoiala, cand a respins regimul nobiliar promovat de boieri, Cantemir urma modelul reformelor absolutiste ale lui Petru, insa a consfintit totusi pozitia privilegiata a boierilor pentru a-si atrage sprijinul acestora. Infrangerea armatei lui Petru la Stanilesti, pe Prut, la 18-22 iulie 1711, a pus capat subit tratativelor lui Cantemir si Brancoveanu cu Rusia si Austria. Cantemir a fugit imediat in Rusia, Brancoveanu a pierdut in cele din urma tronul si a fost executat in 1714 de catre otomani, printre consecintele pe termen lung numarandu-se reluarea interventiilor directe ale otomanilor in problemele interne ale principatelor si exploatarea economica necontenita a acestora.





Drumul spre modernitate


Pe parcursul secolului al XVII-lea, scriitorii si intelectualii din principate s-au indepartat treptat de bazele medievale ale culturii lor, pe masura ce au asimilat influente noi, unele provenind din surse traditionale, in vreme ce multe altele aveau origini occidentale. Curentele disparate care se formasera mai devreme s-au contopit in a doua jumatate a secolului, dezvaluind faptul ca populatia educata imbratisa ideile moderne despre lume, despre locul sau in ea si despre telurile supreme ale creativitatii omului. Asadar secolul al XVII-lea a marcat o criza a constiintei in randul elitelor clerice si laice, fara legatura cu haosul politic si economic care ii chinuia pe domnitori si pe boieri. Erau cu totii asaltati de noile curente intelectuale si culturale ce emanau din Vest, de laicizarea culturii, de ideile noi despre scopul istoriei si al literaturii si de inlocuirea slavonei cu romana ca limba a amandurora si, din ce in ce mai mult, a Bisericii.

Desi relatiile dintre moldovenii si valahii de frunte si comunitatea ortodoxa mai vasta erau tensionate, traditia avea aparatori convingatori, mai ales in prima jumatate a secolului al XVII-lea. Un fel de constiinta panortodoxa, opusa sentimentelor strict etnice, domnea pretutindeni. Ea se reflecta in simtul profund al responsabilitatii pe care Matei Basarab si Vasile Lupu il aveau fata de comunitatile ortodoxe aflate sub stapanire otomana. Acestia au constientizat faptul ca erau singurii conducatori ortodocsi din Europa de Sud-Est care pastrasera majoritatea atributelor independentei sub suzeranitate otomana ; ba chiar se considerau urmasii imparatilor bizantini. Din aceste motive, au oferit un sprijin financiar generos bisericilor si manastirilor ortodoxe de la muntele Athos pana la Constantinopol si Ierusalim. Au primit cu bratele deschise preoti si carturari din toata lumea ortodoxa si le-au oferit pozitii de raspundere in educatie si in cadrul Bisericii. De asemenea, intelectualii si preotii romani se deplasau liber in cadrul acestei comunitati ortodoxe mai largi, fara a fi constransi de granitele etnice sau de limbile diferite.

Respectul pentru traditie si-a gasit o expresie elocventa in incercarile de reinsufletire a slavonei si de consolidare a legaturilor cu sursele culturii si evlaviei ortodoxe. Doi dintre cei mai cultivati locuitori ai principatelor si-au dedicat talentul apararii ortodoxiei, insa amandoi erau deschisi totodata la idei noi, incercand sa produca o renastere spirituala. Udriste Nasturel (cca 1596 - cca 1658), nascut intr-o familie straveche de boieri moldoveni si detinator a numeroase functii oficiale importante, s-a dedicat indeletnicirilor intelectuale, inclusiv traducerii in slavona a lucrarii De imitatione Christi de Thomas a Kempis. A trait in sanul comunitatii culturale a ortodoxiei rasaritene si a propovaduit folosirea slavonei ca limba liturgica si literara, insa a fost in acelasi timp atras de curentele umanismului occidental. Mitropolitul Varlaam al Moldovei (1580-1657), nascut intr-o familie de tarani liberi, a fost un aparator al ortodoxiei si al mostenirii sale culturale la fel de aprig ca Nasturel, insa a constientizat valoarea utilizarii limbii romane pentru a ajunge la un public mai larg, nu numai la elita. Pentru cler si credinciosi, acesta a scris in 1645 prima lucrare religioasa polemica originala in limba romana, Raspunsul impotriva Catehismului calvinesc, menita sa combata invataturile calvinilor din Transilvania, care erau dornici sa-i converteasca pe romani. A tradus in limba romana si a supervizat tiparirea unui numar mare de exemplare ale Cazaniei in 1643, o carte de predici, care a influentat puternic dezvoltarea limbii literare romane, eliminand sintaxa slava si creand un stil curgator si expresiv.

Viata culturala din principate era deschisa, la fel ca inainte, influentelor variate din exterior. Insa, spre deosebire de secolele trecute, contributiile Occidentului au capatat treptat tot mai multa importanta. Slavii erau in continuare intermediari, dar acum predominau polonezii si ucrainenii, mai curand decat bulgarii si sarbii, al caror rol de furnizori ai unei culturi viguroase se diminuase mult, ca urmare a ocupatiei otomane indelungate. Udriste Nasturel s-a orientat spre Kievul mitropolitului Petru Movila (cca 1596 - 1647), care a incercat sa revigoreze ortodoxia prin asimilarea culturii latine din Vest, asa cum fusese ea transformata de Renastere. Istoricul moldav Miron Costin (1633-1691) si mitropolitul si poetul Dosoftei al Moldovei (1624-1693) au fost profund influentati de literatura baroca si umanista polona, constientizand puterea Antichitatii clasice in scolile polone pe care le urmasera in tinerete. Nu erau singurii atrasi de efervescenta culturala a Poloniei in secolul al XVII-lea, avand in vedere ca unii boieri adoptau curentele moderne de acolo pentru a contrabalansa influenta greaca din ce in ce mai mare de acasa. Domnitorii din Moldova au incurajat aceste inclinatii intelectuale, ca mijloc de consolidare a legaturilor politice cu Polonia, pentru a slabi presiunile otomanilor.

Ceilalti importanti agenti purtatori ai valorilor culturale si literare erau grecii, un numar mare de clerici si carturari stabilindu-se in principate pentru a se pune la adapost de incertitudinile vietii controlate in mod direct de otomani. Acestia au gasit acolo un mediu atragator in care sa-si desfasoare activitatile, in ciuda rivalitatilor politice si economice cu boierii si preotii autohtoni. Pana la sfarsitul secolului, greaca devenise una dintre limbile conversatiei cultivate in randul claselor superioare si ale educatiei de varf, iar elitele romanesti s-au familiarizat cu ideile si literatura europeana prin intermediul acestei limbi. In acelasi timp, contributiile spirituale grecesti au intarit ideea unui front comun in principate impotriva crestinismului occidental si a islamului, tendinta care a estompat diferentele etnice si culturale dintre romani si greci in favoarea aderarii la o comunitate ortodoxa.

Cu toate acestea, a doua jumatate a secolului al XVII-lea a marcat triumful romanei ca limba a Bisericii si, alaturi de greaca, a discursului intelectual. Greaca a slujit claselor superioare si altora, precum negustorilor pe distante mari, ca lingua franca in lumea ortodoxa a Europei de Est, insa nu a inlocuit romana ca vehicul principal al literaturii si istoriei. In mare parte datorita eforturilor unor fete bisericesti luminate precum mitropolitul Dosoftei si mitropolitul Antim Ivireanul al Tarii Romanesti (1708-1716), lucrarile liturgice fundamentale in limba romana au fost introduse in Biserica. Dosoftei a comandat traduceri din greaca si a publicat un Liturghier (1679), un Molitvelnic (carte de rugaciuni ; 1681) si un Octoih (carte de cantari ; 1683). A convins clerul ca efectuarea slujbei bisericesti in limba autohtona nu era un act de erezie, ci era in deplin consens cu traditiile Bisericii Ortodoxe. Astfel, in urma insistentelor sale, Biserica Romana a facut un pas important spre statutul de Biserica cu adevarat nationala. Antim Ivireanul a contribuit enorm la acest efort, ridicand arta propovaduirii in limba romana la rang de retorica in predicile sale, care au fost scrise in timpul domniei lui Constantin Brancoveanu si a lui Stefan Cantacuzino (1714-1716) si publicate postum cu titlul Didahii.

Aparuse intre timp un nou tip de intelectual - mireanul care incuraja spiritul laic in cultura. Acesta era constient de Europa si compara situatia politica, economica si culturala a tarii sale cu realizarile Occidentului, fiind fortat sa recunoasca superioritatea celor din urma, cel putin in planul progresului material si al stiintei. Insa el si colegii sai nu reuseau deloc sa se puna de acord in privinta modului in care putea fi depasit acest decalaj. Nici nu sustineau abandonarea totala a invataturilor si valorilor spirituale traditionale ; acceptau in continuare explicatia crestina a creatiei si credeau in superioritatea doctrinara a ortodoxiei in fata romano-catolicismului si a protestantismului. Cu toate acestea, afisau nenumarate interese si un spirit inovator profund modern, care ii distingeau de stramosii lor. Gandirea si opera lui Nicolae Milescu si Miron Costin, si chiar a inaltelor fete bisericesti Dosoftei si Antim Ivireanul, reflecta interese si aspiratii diferite de ale predecesorilor lor. Erau insetati de cunoastere, iar in stradaniile lor au descoperit cultura europeana clasica si contemporana. Admiratia lor profunda pentru lucrarile Antichitatii clasice s-a tradus in stilul si in spiritul operelor lor istorice si poetice. De asemenea, au privit cu alti ochi lumea naturala. Desi, la fel ca generatiile anterioare, au acceptat ca trecerea din aceasta lume in cea de dincolo era inevitabila, nu au dispretuit aceasta viata si nu au considerat-o un impediment in calea desavarsirii spirituale. Mai curand si-au exprimat regretul de a fi nevoiti sa o paraseasca.

Reprezentativi pentru lumea intelectuala din a doua jumatate a secolului al XVII-lea au fost Nicolae Milescu si Miron Costin. Milescu (1636-1708) si-a aratat apartenenta la noua epoca traducand din greaca Vechiul Testament, aceasta fiind prima traducere completa in limba romana. A ocolit textele consfintite oficial, alegand in schimb versiunea protestanta a Septuagintei publicata la Frankfurt in 1597 si a mentinut intacta impartirea textului de catre Martin Luther. Prin atitudinea sa critica in raport cu textele sfinte, prin desconsiderarea autoritatii ecleziastice alegand texte si folosind cele mai bune editii disponibile, indiferent de confesiune, si prin pasiunea sa pentru lucrarile clasice si filologie, Milescu a dovedit trasaturi caracteristice umanismului din Europa de Sud-Est. Si Miron Costin a fost un om al vremurilor sale, exprimand melancolia resimtita de numerosi contemporani ai sai atunci cand meditau asupra sensului vietii. In poemul sau filosofic Viata lumii (1673) si-a dezvaluit scepticismul cu privire la natura iluzorie a acestei lumi si retinerea fata de lumea de dincolo. Solutia sa pentru dilema existentiala a omului nu era nici credinta oarba, nici lepadarea de divinitate. El ii recomanda mai curand omului sa se adapteze la aceasta lume si sa se foloseasca de ratiune ca de cel mai de incredere ghid pentru o viata morala si, astfel, multumitoare.



4. Dimitrie Cantemir, domnitor al Moldovei (1710-1711)

In acord cu spiritul epocii era noua conceptie asupra literaturii promovata de intelectuali ca o forma de creativitate diferita de discursul teologic si de tratatul didactic. Dosoftei a pus bazele poeziei romane culte ; nimeni inaintea lui nu sondase atat de profund posibilitatile poetice ale limbii si nu o armonizase cu atata maiestrie cu cerintele ritmice ale versului. In Psaltirea in versuri (1671), o traducere in versuri a Cartii Psalmilor din slavona, Dosoftei a procedat ca un artist, slefuindu-si textele si cautand perfectiunea in versificatie si in exprimarea ideilor. Intr-un fel, a naturalizat textul biblic ; in loc sa se rezume la o redare literala a versiunii slave, el a introdus aluzii la realitati romanesti. Miron Costin, considerat inainte de toate istoric, a fost si primul scriitor roman care a modelat in mod constient limba intr-un mijloc nou, flexibil, de exprimare literara. Rezultatul experimentelor sale a fost Viata lumii, prima lucrare importanta de poezie laica culta in limba romana. Lucrarea includea si o prefata, prima expunere a prozodiei din literatura romana. Ideile sale erau puternic influentate de modelele clasice si reprezentau cautarea ordinii intr-o forma de arta care, pentru romani, era inca spontana si incipienta.

Si specialistii in istorie au adoptat abordari noi. Insa traditia era puternica, dupa cum reiese clar din lucrarile moldoveanului Grigore Ureche (cca 1590 - 1647). Marea lui contributie la cultura romana a fost Letopisetul Tarii Moldovei. Scris spre sfarsitul vietii si ramas neterminat, a reprezentat un progres major de imaginatie si tehnica fata de lucrarile cronicarilor anteriori. Ureche a dat dovada de o viziune mai larga decat acestia, extinzandu-si orizontul dincolo de evenimentele din principatul sau si incluzand ganduri despre originile romanilor, si s-a ingrijit sa prezinte informatiile intr-o forma artistica. Dar, in ansamblu, a acceptat rolul didactic al istoriei si a pus cursul general al chestiunilor omenesti pe seama interventiei Divinitatii. In schimb Miron Costin, desi recunostea valoarea istoriei ca ghid pentru generatiile viitoare, considera ca lumea era manifestarea continua a conditiei umane, de care oamenii insisi, nu numai Providenta, erau responsabili. Letopisetul Tarii Moldovei (1675), care trata istoria principatului din intervalul 1595-1661, le-a oferit succesorilor sai informatii de pret, precum si o metodologie, si este o opera literara ce depaseste ca tehnica narativa si bogatie descriptiva toate lucrarile istorice romanesti anterioare. Capodopera sa, De neamul moldovenilor (1686), care aborda o singura tema - originile romanilor si ale limbii lor - si adopta un ton polemic, a fost prima lucrare istorica romaneasca moderna. Atat Ureche, cat si Costin au reprezentat o tendinta care avea sa domine istoriografia romaneasca pana in prezent : opera lor devenea nationala, mai ales intrucat meditau la originile romane comune ale romanilor, si astfel semnalau o ruptura clara fata de pozitia panortodoxa a cronicarilor din secolul al XVI-lea.

Dimitrie Cantemir (1673-1723), domn al Moldovei, reprezinta o punte luminata intre sfarsitul secolului al XVII-lea si noile orizonturi intelectuale ale secolului al XVIII-lea. Lucrarile sale sunt, pe de o parte, incununarea literaturii romane vechi, iar pe de alta parte, vestitoarele celei moderne in ceea ce priveste scrierile romanesti culte si belles-lettres. Istoria ieroglifica (1705), prima lucrare originala in limba romana care nu este nici opera religioasa si nici cronica, dezvaluie diversitatea intereselor sale ; este in acelasi timp roman, autobiografie, istorie, tratat politic si meditatie filosofica asupra firii omului si a locului sau in lume. Lucrarea scoate la iveala noua mentalitate impartasita de un cerc restrans de intelectuali la sfarsitul secolului al XVII-lea. Acestia priveau spre viitor cu incredere. Disparusera nelinistea legata de "vremurile cumplite" si melancolia sublima a lui Miron Costin. Locul lor fusese luat de un dinamism nou si de un simt al eliberarii de formele simetrice si statice ale vietii care dominau cronicile si scrierile religioase ale generatiilor anterioare.

Intr-o alta lucrare de filosofie, anterioara, Divanul sau galceava inteleptului cu lumea (1698), Cantemir a facut prima incercare a unui roman de a filosofa ca metoda de analizare a problemelor fundamentale legate de natura lumii. Aceasta il plaseaza intre doua epoci si doua lumi diferite, deoarece impleteste spiritualitatea traditionala si rationalismul, gandirea rasariteana si cea apuseana. Inteleptul sustine ca, pentru a avea relevanta, ratiunea are nevoie de "lumina credintei", caci doar astfel, dat fiind ca este in mod inerent imperfecta, poate fi buna si corecta. Cu toate acestea, Cantemir, desi nu se leapada de credinta, este in mod clar de partea ratiunii si se apropie astfel de gandirea publicului vizat, deoarece Inteleptul, in cele din urma, vede omul ca pe o fiinta rationala si recunoaste puterea ratiunii in dobandirea cunoasterii. Prin urmare, Cantemir, desi apara prerogativele credintei, se indeparteaza de gandirea ortodoxa traditionala, care sublinia intuirea imediata a esentelor ca fiind superioara proceselor rationale.

Pe langa filosof si om de litere, Cantemir a fost primul orientalist roman si istoric de factura moderna. Si-a petrecut o buna parte din tinerete la Constantinopol, ca ostatic oficial, dovedindu-si astfel loialitatea fata de tatal sau, Constantin Cantemir, domnitor al Moldovei (1685-1693). In capitala imperiala s-a familiarizat cu pasiune cu toate aspectele vietii sale politice, sociale si religioase. Una dintre cele mai cunoscute lucrari ale sale a fost o istorie a Imperiului Otoman, Incrementa atque decrementa aulae othomanicae (Cresterea si descresterea curtii otomane), pe care a incheiat-o in 1716 si pe care a scris-o, pe de o parte, pentru a atrage atentia puterilor europene asupra slabiciunilor imperiului si a le incuraja sa elibereze popoarele crestine supuse din Europa de Sud-Est. Publicata in limba engleza in 1734-1735 cu titlul The History of the Growth and Decay of the Othman Empire, a fost multa vreme cartea de capatai a specialistilor in domeniu. Cantemir a scris de asemenea Curanus, o analiza a Coranului si a traditiei religioase musulmane, care a fost publicata in rusa, la Sankt-Petersburg, in 1722. Devotamentul sau fata de crestinism este evident, deoarece respinge misiunea divina a lui Mahomed si neaga caracterul revelat al Coranului. Cu toate acestea, Cantemir a abordat civilizatia islamica cu o apreciere deplina a realizarilor sale. A respins categoric ideea inferioritatii inerente a Rasaritului si a superioritatii naturale a civilizatiei occidentale. A mai scris un studiu sofisticat de muzica turceasca, incheiat probabil la Constantinopol in 1704, pentru care a conceput un sistem original de notare.

Cantemir a abordat studiul istoriei ca filosof, in sensul umanist larg al termenului. A pornit de la ideea ca orice lucrare istorica, la fel ca orice opera culturala, este inainte de toate un fel de meditatie asupra naturii esentiale a lumii si a conditiei umane. Drept urmare, abordarea lui semana mult cu cea a filosofilor moderni ai culturii, care cautau generalul si universalul in fenomenele pe care le studiau. Desi credea ca ordinea existenta in lume fusese impusa de ratiunea divina, responsabilul suprem de schimbare in toate chestiunile omenesti, Cantemir era totodata incredintat ca lumea era supusa unui proces de evolutie. In special cursul statelor, evidentiat de istorie, oferea marturii izbitoare ale unei schimbari continue, urmand un ciclu de dezvoltare, maturizare si degradare. Din pozitia sa de la Constantinopol, devenise convins ca nicio putere umana nu putea infrana descompunerea inexorabila a statului otoman. Incununarea sa ca filosof al istoriei a fost Hronicul vechimei a romano-moldo-vlahilor, poate cea mai impresionanta lucrare erudita din literatura romana veche. Cantemir avea de gand sa scrie o istorie comprehensiva a romanilor de la origini pana in zilele sale, dar a incheiat doar prima parte, in 1717, care ajungea pana la formarea principatelor Tarii Romanesti si Moldovei. Sursele sale le intreceau ca varietate si volum pe cele folosite de predecesorii sai si includeau scriitori greci si romani, istorici care scrisesera in germana, franceza, italiana si poloneza, numeroase lucrari orientale si cronici rusesti si sarbe. Intr-o lunga introducere in care a dezbatut obiectivul istoriei si problemele generale ale cercetarii istorice, Cantemir ii indemna la obiectivitate pe toti cei ce practicau aceasta meserie. Insa lui i-a venit greu sa-si urmeze propriul sfat. In aceasta prima istorie critica a tuturor romanilor era hotarat sa dovedeasca o teza : aceea ca romanii aveau origini pur romane si ca locuisera in Dacia antica fara intrerupere dupa cucerirea ei de catre Traian.



Harta 4. Principatele romane si Transilvania, secolul al XVIII-lea





Regimul fanariot, pana in 1774


Curtea otomana s-a impotrivit ambitiilor ruse si austriece in principate si a abordat lipsa de loialitate a domnitorilor recurgand la o comunitate care asigurase imperiului servicii diplomatice si financiare de pret vreme de mai bine de un secol - familiile grecesti bogate din cartierul Fanar al Constantinopolului. Sultanii i-au ales pe noii domnitori din sanul acestora tocmai pentru a contracara raspandirea influentei ruse si austriece in Moldova si in Tara Romaneasca si pentru a grabi integrarea politica si economica a principatelor in imperiu. Parteneriatul astfel creat a reprezentat baza asa-numitului regim fanariot, care a inceput in Moldova in 1711 si in Valahia in 1716 si a luat sfarsit in 1821.

Cererile economice si fiscale otomane au crescut in permanenta, iar exploatarea principatelor a depasit nivelul de la sfarsitul secolului al XVI-lea. Volumul proviziilor de orice fel expediate la Constantinopol si la fortaretele de-a lungul Dunarii nu cunostea margini si lua forma unui monopol comercial inasprit care, la fel ca inainte, impunea satisfacerea nevoilor otomane inainte ca principatele sa poata exporta oi, cereale si alte bunuri peste hotare. Ori de cate ori proviziile scadeau, cum s-a intamplat in 1761 si 1764, sultanul suspenda neintarziat exporturile. In orice caz, preturile oferite taranilor si altor producatori de catre negustorii otomani, care aveau raspunderea de a cumpara cele de trebuinta, erau, la fel ca inainte, invariabil mai mici decat preturile de pe piata. Obligatiile fata de stat, valoarea tributului si a "cadourilor" care insoteau orice negociere oficiala au crescut enorm. La aceste plati se mai adaugau sumele pe care candidatii la cele doua tronuri le ofereau sultanului si oficialilor de la toate nivelurile pentru a le intra in gratii si pentru a castiga mult ravnita domnie. Concurenta pentru tron era o afacere atat de buna pentru elita otomana, incat sultanul schimba frecvent domnitorii. Eficienta administratiei a avut de suferit, Tara Romaneasca avand optsprezece domnitori intre 1730 si 1768, iar Moldova - saptesprezece intre 1733 si 1769. Cu toate acestea, a fost asigurata o anumita continuitate la carma principatelor, unii domnitori fiind mutati de la Bucuresti la Iasi : Constantin Mavrocordat a fost in aceasta perioada domnitor al Valahiei de sase ori si al Moldovei de patru ori.

Manipularile si abuzurile legate de numirile pe tron nu ar trebui sa eclipseze calitatile si realizarile majore ale unor domnitori fanarioti. Constantin Mavrocordat (Valahia si Moldova, 1730-1769) s-a folosit de vasta sa experienta pentru a implementa un program de reforme in ambele principate, in acord cu tendintele iluministe ale vremii din Europa Centrala. Intr-un hrisov de proportii din 1741, el a prezentat un plan de rationalizare a administratiei de stat si a sistemului fiscal si judiciar, care era menit sa creeze o monarhie puternica, intarita de organisme reprezentative ale claselor privilegiate. Demna de luat in seama era intentia sa de a extinde puterea statului, acesta urmand sa reglementeze detinerea de proprietati si relatiile dintre cele doua clase principale responsabile de productie - boierii mosieri si taranii. Mavrocordat era preocupat in special de mobilitatea excesiva a taranilor, cauzata de eforturile lor de a scapa de obligatiile si caznele la care ii supuneau mosierii. Astfel, pentru a conferi un anumit grad de stabilitate agriculturii si pentru a se asigura de plata darilor catre stat, a abolit serbia in Valahia in 1746 si in Moldova in 1749. Toate aceste initiative au fost aprobate de curtea otomana, care isi dorea pace si ordine in mediul rural si intensificarea productiei si livrarii de bunuri. Relatiile dintre vasal si suzeran au atins astfel un anumit echilibru in ultimele decenii ale acestui secol.





Biserica Unita in Transilvania


Secolul al XVIII-lea a fost martorul unor schimbari profunde pentru romanii din Transilvania. Asimilarea principatului de catre habsburgi, ca prada a razboiului in care i-au invins pe otomani, confirmata prin Pacea de la Karlowitz, in 1699, i-a atras pe romani mai direct ca oricand in curentele culturale si rivalitatile politice din Europa Centrala. Conducatorii si politicienii habsburgi erau implicati intr-un proiect indraznet de a centraliza autoritatea politica la Viena, de a insufla ratiune si eficienta administratiei de stat si un spirit de initiativa si inovatie vietii economice si intelectuale. Drept urmare, principalele segmente ale societatii romanesti, de la elita bisericeasca la masa taranilor, s-au trezit in fata unei provocari majore la adresa vietii ideilor si a stilului lor de viata profund rasaritean. Insa perturbarea vechii oranduieli din Transilvania a apropiat atat elitele, cat si masele de lumea moderna.

Habsburgii din Transilvania s-au confruntat cu institutii si mentalitati care au incetinit asimilarea principatelor in structurile generale ale imperiului. Asadar, pentru a reusi, erau nevoiti sa submineze autonomiile care se creasera din vremea colonizarii de catre unguri, sasi si secui si care se intrupasera in asa-numita Uniune a celor Trei Natiuni in 1437. Uniunea a devenit un monopol al puterii si privilegiului impus de nobilimea maghiara, de nobilii urbani sasi si de clasele superioare ale secuilor. Acestea erau cele trei natiuni. Clasa sociala, nu etnia, conferea statutul de membru, motiv pentru care masele de tarani unguri, sasi si secui, dar si altele, erau excluse. Cele trei natiuni din secolul al XV-lea erau, fireste, romano-catolice, dar in secolul al XVI-lea Reforma protestanta a convertit numerosi maghiari (calvini si unitarieni), sasi (luterani) si secui (calvini). Noii protestanti si romano-catolicii ramasi au ajuns in cele din urma la o intelegere, iar aderarea la una dintre Bisericile lor a devenit o conditie a privilegiului politic, adica a calitatii de membru al uneia dintre natiuni. Cele trei natiuni si patru Biserici au constituit baza autonomiei Transilvaniei la sosirea habsburgilor. Romanii, care reprezentau cam jumatate din populatia Transilvaniei la inceputul secolului al XVIII-lea, nu faceau parte din acest sistem. Ei erau exclusi, deoarece erau ortodocsi si preponderent tarani.

In aceste secole, Biserica Ortodoxa Romana avusese o existenta precara, pur si simplu tolerata de cele trei natiuni, dar fusese, cu toate acestea, capabila sa mentina o organizare administrativa si o ierarhie condusa de un mitropolit in secolele al XVI-lea si al XVII-lea. In secolul al XVII-lea, Biserica a fost supusa unor presiuni enorme din partea domnitorilor calvini care erau hotarati sa converteasca clerul si pe credinciosii ortodocsi la calvinism. Gyorgy Rakoczi I (1630-1648) era extrem de perseverent. In 1642 tiparise la Alba Iulia (Gyulafehervar ; Karlsburg) un catehism calvin in limba romana si ceruse ca mitropolia sa disemineze invataturile calvine in randul credinciosilor sai. Mihaly Apafi (1661-1690) a intervenit in mod direct in chestiunile Bisericii Ortodoxe si l-a intemnitat pe mitropolitul Sava Brancovici (1656-1659, 1662-1680) din cauza opozitiei sale darze la adresa prozelitismului calvin. Doi dintre urmasii sai, Teofil (1692-1697) si Atanasie (1697-1701), au fost atrasi catre o unire cu Biserica Romei, care a fost sprijinita de nou-venitii habsburgi, care voiau sa-si protejeze Biserica de constrangerile calvine si sa obtina un statut juridic deplin pentru aceasta.

Imprejurarile au creat o comunitate neverosimila de interese intre habsburgi si elementul principal al societatii romanesti - nivelurile superioare ale clerului. Cautand aliati pentru campania lor de a pune capat dominatiei celor trei natiuni, habsburgii s-au orientat catre romani, care cu greu ar fi putut fi aparatorii unei ordini politice si sociale care ii dispretuia si ii considera intrusi. Habsburgii au constientizat caracterul incomod al ortodoxiei romanilor, dar dispuneau de o stratagema care se dovedise eficienta in randul rutenilor in secolul al XVII-lea - Biserica Unita cu Roma, bazata pe principiile enuntate la Sinodul de la Ferrara-Florenta din 1439, care pusese temporar capat schismei dintre Biserica bizantina si cea apuseana. Unirea cu romanii avea sa slujeasca perfect interesele habsburgilor, care erau hotarati sa foloseasca Biserica Romano-Catolica pentru a tine laolalta diversele teritorii ale imperiului. Astfel, sub supravegherea primatului romano-catolic al Ungariei, cardinalul Leopold Kollonitsch, negocierile cu episcopul roman ortodox si cu subalternii sai, conduse de iezuiti, care s-au intors in Transilvania cu armatele habsburgice, au dus la Manifestul de Unire din 1701. Potrivit acestuia, clerul si credinciosii ortodocsi il recunosteau pe papa de la Roma drept capul vizibil al Bisericii Crestine si acceptau folosirea painii nedospite in taina impartasaniei, existenta purgatoriului si emanarea Duhului Sfant de la Tatal si de la Fiul. Insa toate celelalte chestiuni, inclusiv codul canonic, ritualul si practicile, precum casatoria dupa hirotonisire, au ramas neatinse. In schimb, clerul roman avea sa se bucure de aceleasi drepturi si privilegii ca membrii celor trei natiuni in sanul carora traiau. Astfel, habsburgii au castigat bunavointa unei elite influente, care putea, daca voia, sa cultive telurile imperiale in sanul numeroasei populatii rurale. Cu timpul, erau de parere habsburgii si Kollonitsch, clerul roman avea sa considere Biserica Unita drept un pas inainte spre convertirea la romano-catolicism. Clerul greco-catolic - ori uniat - a dobandit, sau cel putin i se promisesera, beneficii sociale si politice pe masura pozitiei sale. Curtea de la Viena a ales sa creada ca actiunile clerului insemnau si acceptarea unirii de catre taranii romani si a considerat ca Biserica Ortodoxa incetase sa mai existe.

Unirea Bisericii cu Roma a reprezentat un moment de rascruce in istoria romanilor din Transilvania. I-a expus pe acestia unor influente culturale si intelectuale occidentale dintre cele mai diverse, oferindu-i noului cler greco-catolic oportunitati fara precedent de educatie superioara in liceele romano-catolice din Transilvania si in universitatile din Roma, Viena si Trnava (Nagyszombat). Obiectivul habsburgilor si al lui Kollonitsch era acela de a forma un cler greco-catolic bine educat si devotat care sa fie inspirat sa atraga adepti pentru Unire din randul populatiei rurale. Insa evenimentele aveau sa ia un curs diferit. Cu timpul, oportunitatile educationale rare (pentru romani) si experienta Europei Centrale au ingaduit clerului greco-catolic sa-i indrume politic si spiritual pe romani atunci cand acestia au organizat lupta de eliminare a discriminarii impotriva lor si de recunoastere a celei de-a patra natiuni.

Nu mai putin importanta, o consecinta a Unirii a fost simtul identitatii pe care l-a cultivat si pe care, pana la jumatatea secolului, elita bisericeasca il transformase intr-o noua idee de natiune. Inspirati de episcopul lor, Ioan Inocentiu Micu-Klein (episcop, 1729-1744), care era constient de originile romane si isi considera Biserica o punte intre Est si Vest, membrii acestei elite au conceput natiunea intr-un mod fundamental diferit fata de comunitatile privilegiate reprezentate de cele trei natiuni. Natiunea servita de cler era etnica si ii cuprindea pe toti romanii, chiar daca distinctiile sociale ramaneau puternice. Si-au acceptat fara discutie descendenta din cuceritorii romani ai Daciei si originile latine ale limbii lor, insa nu erau nationalisti moderni, deoarece nu au mers pana intr-acolo incat sa se foloseasca de istorie sau de limba, adica de etnicitate, pentru a justifica egalitatea cu cele trei natiuni. Mai curand, in acest scop, depindeau in continuare de actele imparatilor si regilor si de orice alte documente juridice cu autoritate. Cu toate acestea, membrii clerului au considerat ca importanta Bisericii Unite depasea granitele religiei. Pentru ei era o revenire la Roma, la originile etnice care ii defineau in cea mai mare masura. In acelasi timp, si-au exprimat abnegatia fata de mostenirea lor culturala si religioasa rasariteana si s-au opus vehement latinizarii profunde a Bisericii lor Greco-Catolice.

Masa taranilor a reactionat la Unirea Bisericii foarte diferit fata de elita clerului. I s-a opus cu toata fiinta, incapatanare ce reflecta un climat mental dedicat traditiei si un simt al comunitatii definit de religie. Clerul greco-catolic, pregatit sa devina misionar al unirii in mediul rural, nu a reusit mare lucru. Era pe deplin constient de devotamentul taranilor fata de ritualurile si practicile ortodoxe si, desi unirea nu le schimbase deloc, voia sa evite miscarile sociale pe care stia ca pana si mentionarea Romei sau a papei avea sa le provoace. Marea majoritate a taranilor nu stiau asadar ca clerul acceptase unirea si ca si ei erau considerati uniati.

Calmul relativ din zona rurala din sudul Transilvaniei a fost spulberat in 1744 de un calugar ortodox sarb, Visarion Sarai, care pretindea ca fusese trimis de Dumnezeu sa propovaduiasca adevarurile ortodoxiei. Ca urmare a avertismentelor sale de osanda vesnica pentru toti cei care fusesera impartasiti de preoti greco-catolici, sate si tinuturi intregi s-au rasculat, cerand preoti alesi de ei si libertatea cultului. Au evitat fetele bisericesti si familiile care devenisera uniate si au declarat ca se inrudesc doar cu grecii si cu rusii, deoarece impartaseau aceeasi credinta cu acestia. Tumultul s-a domolit dupa arestarea lui Visarion, dar violentele au izbucnit din nou in forta in 1759, cand un calugar roman, Sofronie de la Cioara, a infierbantat iarasi spiritele in privinta unirii si amenintarii pe care aceasta o reprezenta pentru mantuire. Ordinea a fost restabilita abia dupa ce imparateasa Maria Tereza a incuviintat in acelasi an sa repuna in drepturi Biserica Ortodoxa in Transilvania, numind un nou episcop.

Asadar, la jumatatea secolului al XVIII-lea, atat Moldova si Tara Romaneasca, cat si romanii din Transilvania se aflau in pragul lumii moderne. Elitele politice, economice si intelectuale din principate si elita clericilor greco-catolici din Transilvania erau atrase catre curentele de idei si modelele comportamentale europene. Cu toate acestea, traditia s-a dovedit tenace si avea sa supuna generatii succesive de elite unor provocari majore, pe masura ce acestea s-au straduit sa-si reconcilieze mostenirea rasariteana cu inovatia apuseana.





3


De la Est la Vest, 1774-1866


Chiar daca anul 1774 nu marcheaza in sine un punct major de cotitura in istoria romanilor, in perioada imediat urmatoare au avut loc evenimente semnificative care au semnalat inceputul epocii moderne in dezvoltarea lor ca natiune. Intre ultimele decenii ale secolului al XVIII-lea si mijlocul secolului al XIX-lea, structurile sociale si politice ale celor doua principate au suferit schimbari fundamentale, incurajate de domnitori luminati, de cateva generatii de boieri "patrioti" sau "reformatori" si, mai tarziu, in deceniul de dinainte si dupa Revolutia din 1848, de intelectuali devotati gandirii si modelului occidental. In relatiile internationale, Rusia a devenit principalul rival al otomanilor la suprematia in principate si a obtinut concesii repetate din partea sultanilor pentru a le extinde autonomia. Intr-un fel, si mai importante au fost schimbarile modului in care romanii educati isi reprezentau propria identitate si relatia de dorit cu Europa. Cartea de rogacioni publicata in 1779 de un preot roman din Transilvania dezvaluia progresul acestei schimbari de mentalitate : era tiparita in latina, nu in alfabet chirilic, ca o afirmare a deosebirii etnice si o confirmare a legaturilor cu Europa.

Poate cea mai frapanta trasatura a acestor aproape noua decenii a fost apropierea treptata a Moldovei si a Valahiei de Europa. A fost mai presus de orice un efort de adaptare, nu de imitare, intrucat cei care se plasasera in fruntea acestui proces nu aveau de gand sa renunte la esenta identitatii lor etnice. Cu toate acestea, reformatorii, cum i-am putea denumi, nu puteau decat sa fie ingrijorati de disparitatea enorma pe care o percepeau intre progresul material si dinamismul intelectual al Vestului si impovaratoarea traditie de acasa. Aceste impresii erau cu atat mai puternice cu cat acum nu mai proveneau doar din carti, ci si din experienta personala, pe masura ce calatoriile intre principate si Europa Centrala si de Vest s-au intensificat, mai ales incepand cu anii 1830. Pe masura ce si-au pus in practica planul de modernizare, reformatorii au impins treptat mostenirea lor rasariteana spre marginile vietii publice. Astfel, modul lor de abordare a problemelor societatii, esentialmente pragmatic si urban, i-a separat treptat de credintele si aspiratiile traditionale ale lumii rurale. Aceste diferente au dat nastere unei rupturi spirituale si materiale intre oras si sat, deci si intre micile elite sociale si economice si masa populatiei - taranii.

Principala trasatura a vietii politice din aceasta perioada a fost rationalizarea continua a administratiei publice. Reformatorii, atat domnitori, cat si boieri, carora li s-a alaturat modesta clasa de mijloc aflata in plina dezvoltare, s-au straduit sa unifice sistemul juridic, inlocuind numeroasele varietati de lege cutumiara cu un cod unic, sa separe functiile executiva, legislativa si juridica, sa creeze o baza solida pentru finantele publice cu bugete anuale si sa incredinteze toate aceste chestiuni unui serviciu civil profesionist, bine pregatit. Desi aceste masuri au adus in timp mai multa ordine si eficienta in gestionarea problemelor publice, ele au sporit de asemenea puterile domnitorului si ale administratiei centrale in detrimentul conducerii si a initiativei locale. Totusi, aceasta concentrare a puterii in capitale - Bucuresti in Tara Romaneasca si Iasi in Moldova - a avut si beneficii, deoarece indivizi cu aceleasi idei, uniti prin clasa si principii, au format grupuri si partide incipiente, care aveau sa devina motoarele vietii politice in a doua jumatate a secolului al XIX-lea.

Si structura societatii trecea printr-o schimbare fundamentala. Marii boieri, care dominasera politic si economic vechiul regim prin controlul asupra pamanturilor, au facut loc treptat clasei de mijloc, pe masura ce viata economica a devenit mai diversificata, iar mijloacele de a dobandi avere si o pozitie sociala inalta s-au inmultit. Negustorii, afaceristii importanti si clasa profesionala in dezvoltare au devenit principalii inovatori si intreprinzatori in viata economica si politica, fiind astfel in consens cu noul spirit al vremii. Diferentierea sociala se manifesta si in randul taranimii, cauzata in primul rand de efectele unei dezvoltari economice esentialmente urbane, capitaliste. Unii tarani au profitat de noile oportunitati pentru a-si imbunatati statutul, insa marea majoritate ducea in continuare lipsa pana si de strictul necesar. Oarecum in afara sistemului traditional de clasa se aflau intelectualii, multi dintre ei fii de boieri, iar altii provenind din clasa de mijloc. Impreuna cu clasele antreprenoriale, acestia au format nucleul unei noi elite care a cautat modele intelectuale si economice in Vest si care, cu timpul, a devenit forta decisiva in viata publica. Ca patura sociala, femeile nu aveau un statut juridic deplin si drepturi civice, fiind de fapt excluse din viata politica. La marginea societatii se aflau tiganii, care aveau statut de sclavi.

Elita intelectuala a imbratisat o noua idee de comunitate, care avea sa afecteze profund cursul istoriei romane moderne. Pana in a doua jumatate a secolului al XVIII-lea, romanii s-au definit in general prin statutul de membri ai comunitatii ortodoxe rasaritene mai largi si erau inca influentati in numeroase privinte de mostenirea bizantina. Insa acum, intelectualii romani si altii au inceput sa foloseasca termeni precum "natiune" si "patrie", ambii cu conotatii etnice, pe masura ce examinau noi forme de organizare sociala si politica. Simtul identitatii etnice a devenit tot mai puternic pe masura ce contactele cu Europa Centrala si de Vest s-au adancit si, pana in deceniul de dinaintea Revolutiei de la 1848, ideea de natiune etnica a conferit certitudine morala ambitiilor lor publice, iar lupta pentru independenta si unirea Moldovei cu Valahia le-a absorbit energiile. Noua Romanie unita proiectata de majoritate urma sa fie laica si o intrupare a ideilor liberale ce predominau la acea vreme in Europa Occidentala.

Schimbarea economica nu a tinut pasul cu inovatiile din domeniul organizarii politice si al gandirii sociale. Cultivarea pamantului si relatiile dintre tarani si stapanii mosiilor au ramas in buna parte la fel ca in urma cu un secol : taranii lucrau pamantul, confectionau unelte si hotarau ce sa planteze ; boierii le puneau la dispozitie pamantul si se bucurau de arenda si de serviciile taranilor, dar le lipsea in general spiritul antreprenorial. Cu toate acestea, schimbarile se faceau simtite, pe masura ce vechea ordine a comunei facea loc proprietatii private, iar agricultura romaneasca devenea din ce in ce mai conectata la piata internationala, indeosebi in privinta cerealelor. In orasele mici si mari, mestesugurile traditionale si breslele simteau presiunea tot mai mare a importurilor din Europa Centrala si cedau treptat in fata unor noi forme de productie, care au devenit in cele din urma fabrica moderna. Inflorirea acestor noi forme modifica atitudinile fata de profit si de investitii, ceea ce sugereaza aparitia capitalismului.

Un efect de durata asupra dezvoltarii interne a principatelor l-au avut schimbarile statutului international. Pe masura ce fiecare dintre marile puteri a incercat sa-si impuna dominatia in regiune, inlocuind astfel Imperiul Otoman slabit, elita intelectuala si politica romaneasca a cautat diverse metode prin care sa se foloseasca de rivalitatile lor pentru a promova autonomia si a-si obtine in cele din urma independenta. Cu timpul, in mare parte datorita eforturilor lor, soarta Moldovei si a Valahiei a devenit un aspect aparte al Problemei Orientale. La randul sau, interesul economic si politic tot mai mare al puterilor pentru principate a slabit legaturile romanilor cu statul otoman si nu mai putin cu lumea culturala ortodoxa traditionala, stimuland totodata apropierea lor de Vest. Aceste evenimente au influentat puternic gandirea romanilor educati cu privire la ei insisi si la caile de progres pe care trebuia sa le urmeze natiunea lor. Constientizarea diferentelor dintre Est si Vest si nevoia resimtita de a alege intre acesti doi poli s-au aflat in centrul istoriei romane din anii 1770 pana in anii 1860.





Ordinea politica pana in 1821


Puterea politica din Moldova si Tara Romaneasca, cel putin pana la Razboiul de Independenta al Greciei, s-a aflat in mainile unei oligarhii care ii reunea pe domnitor si pe marii boieri. Domnitorul era personajul central al sistemului, deoarece era agentul statului otoman si fusese ales de sultan sa promoveze ambitiile imperiale. Drept urmare, dispunea de puteri extinse, fiind principalul responsabil de formularea si aplicarea politicilor interne. Atata vreme cat isi indeplinea datoria fata de sultan, mentinand pacea si ordinea interna, asigurand plata tributului si livrarea proviziilor si, la fel de important, oferind unui numar mare de oficiali sumele necesare obtinerii si pastrarii tronului, domnitorul avea libertatea de a decide in chestiunile interne. Totusi, nu putea spera sa atinga toate aceste obiective fara sprijinul principalilor boieri si nici acestia nu si le puteau indeplini pe ale lor fara o oarecare cooperare cu domnitorul. Astfel, desi tensiunea dintre ei era constanta, erau uniti de hotararea comuna de a mentine ordinea economica si sociala existenta si de a lasa pe umerii taranilor raspunderea majora a poverilor publice.

Unii domnitori erau extrem de inzestrati si, in ciuda procesului de selectie, au contribuit semnificativ la bunastarea principatului lor. Demn de mentionat este Alexandru Ipsilanti, un grec din una dintre cele mai importante familii fanariote, care a domnit atat in Valahia (1774-1782 si 1796-1797), cat si in Moldova (1786-1788). Locul sau e in randul despotilor luminati ai vremii, datorita reformei extinse a sistemului juridic si administrativ al Valahiei, menita sa-i confere baze rationale. Efortul sau de a codifica legea valaha a fost un succes remarcabil, iar Ipsilanti a recunoscut importanta majora a educatiei superioare pentru progresul general al societatii. Era de asemenea hotarat sa-si sporeasca propriile puteri si a concentrat necontenit autoritatea in mainile sale, in detrimentul boierilor provinciali. Pentru a-si atinge obiectivele, s-a bazat din ce in ce mai mult pe o administratie si pe functionari boieri care ii erau credinciosi inainte de toate lui.

Un aspect important al vietii politice era fragilitatea institutiilor reprezentative. Una dintre cauze ar fi putut fi declinul statutului boierilor. Pana la jumatatea secolului al XVIII-lea, acestia isi pierdusera dreptul de a alege domnitorul, in vreme ce corpul care le reprezentase interesele, Adunarea de Stari, cedase locul Sfatului de Obste, alcatuit dintr-un numar redus de mari boieri numiti de domnitor. Corpurile administrative sufereau si de pe urma absentei unei clase de mijloc robuste, interesata de regula sa incurajeze o guvernare limitata, eficienta. Poate ca principala cauza a slabiciunii lor era reprezentata de sultan si de administratia otomana. Il sustineau pe domnitor tocmai fiindca era omul lor in principate si nu aveau niciun interes sa ii institutionalizeze o opozitie, desi uneori se foloseau de plangerile boierilor pentru a-l presa.

Biserica Ortodoxa ar putea fi inclusa intr-o expunere a sistemului politic, date fiind relatiile intrepatrunse, indelungate dintre stat si Biserica. Averile Bisericii fusesera strans legate de soarta politica a celor doua principate inca de la intemeierea lor. Relatia lor era in acord cu traditia bizantina. Clerul inalt nu concepea ca statul sa fie separat de Biserica si nu s-a implicat intr-o competitie cu domnitorul si cu boierii pentru suprematie. Nici nu a promovat masuri sociale si politice diferite de cele ale domnitorului. Clerul a perceput mai curand Biserica si statul ca avand misiuni complementare, una spirituala si cealalta laica : Biserica oferea statului sprijin moral, in vreme ce statul asigura respect pentru Biserica si cler, toate acestea pentru bunastarea comunitatii crestine pe care o serveau. Domnitorii si boierii impartaseau aceasta viziune, cel putin teoretic.

Relatia traditionala dintre Biserica si stat s-a manifestat in toate aspectele vietii politice, economice si sociale. Clerul inalt se afla alaturi de marii boieri in cele mai importante sfaturi, in vreme ce domnitorii si boierii aveau un rol decisiv in alegerea mitropolitilor si episcopilor. Biserica a contribuit substantial la prosperitatea economica a statului, deoarece manastirile detineau cele mai multe pamanturi, iar productia lor ii ajuta pe domnitori sa-si indeplineasca obligatiile economice fata de sultan. De asemenea, Biserica oferea populatiei generale servicii importante - educatie, asistenta pentru cei bolnavi si saraci si pastrarea registrului civil - intr-o vreme cand aceste sarcini nu erau considerate raspunderea statului.

Bisericile din Moldova si Valahia au continuat sa fie o legatura esentiala cu lumea ortodoxa rasariteana. Desigur, erau Biserici nationale, in sensul ca erau autocefale, dar mentineau cu patriarhia Constantinopolului legaturile canonice stabilite in secolul al XIV-lea. Aceste legaturi fusesera consolidate la sfarsitul secolului al XVII-lea si in secolul al XVIII-lea de sosirea domnitorilor fanarioti si de ocuparea functiilor ecleziastice inalte de catre greci. Bisericile din Moldova si Valahia isi dovedisera atasamentul fata de Rasarit si prin sprijinirea materiala a bisericilor ortodoxe din intregul Imperiu Otoman. "Manastirile devotate" din ambele principate, numite asa deoarece o parte din veniturile lor erau puse deoparte pentru opere de binefacere in Rasarit, au contribuit cu resurse cruciale la apararea ortodoxiei sub guvernare musulmana.





Problema romaneasca


Pe masura ce Imperiul Otoman a continuat sa dea dovada de slabiciune, marile puteri au analizat diferite posibilitati de a-i imparti teritoriul inca vast. In mod inevitabil, avand in vedere geografia lor, principatele romane au devenit obiectul atentiei pentru cel putin doua dintre puteri - Rusia, care era hotarata sa ia locul Imperiului Otoman ca forta dominanta in regiune, si Austria, care inaintase in Europa de Sud-Est de la sfarsitul secolului al XVII-lea.

Rusia era puterea mai agresiva. I-a infrant pe otomani in trei razboaie - 1768-1774, 1787-1792 si 1806-1812 - si si-a extins astfel influenta in principate pana la exercitarea unui protectorat informal asupra acestora. Stabilirea unor legaturi statornice cu Rusia a devenit principalul obiectiv al conducatorilor si politicienilor rusi, obiectiv enuntat de Ecaterina cea Mare in "Proiectul grecesc" din anii 1770 si 1780. Prefigurand alungarea turcilor din Europa si chiar renasterea Imperiului Bizantin, ea a propus, ca parte a reorganizarii teritoriilor lor, unirea Moldovei si a Tarii Romanesti in "Regatul Daciei". Conform unei variante a acestui plan, regatul avea sa fie condus de un domnitor acceptat de Rusia si urma sa fie o zona neutra intre Rusia, Austria si Imperiul Otoman.

Tratatele de pace si diplomatia, precum si razboaiele au consolidat pozitia Rusiei in principate. Tratatul de la Kuciuk-Kainargi din 1774 a pus baza juridica a interventiei Rusiei in problemele principatelor pe timp de pace, acordand ambasadorului ei la Constantinopol dreptul de a aduce in atentia sultanului orice incalcare a autonomiei acestora de catre oficialii otomani. De o importanta deosebita pentru extinderea autoritatii si prestigiului Rusiei in principate a fost numirea unui consul rus la Bucuresti in 1782 si a unui viceconsul la Iasi in 1784, care au devenit principalii agenti ai politicii rusesti in principate. Apoi, Tratatul de la Iasi din 1792 a adus Rusia pentru prima data la hotarele Moldovei prin consfintirea asimilarii teritoriului dintre Bug si Nistru. Doua decenii mai tarziu, in 1812, prin Tratatul de la Bucuresti, Rusia a inaintat pana la Dunare, anexand partea Moldovei dintre Prut si Nistru, cunoscuta mai tarziu drept Basarabia. In urma acestor succese si a contributiei la infrangerea lui Napoleon, prestigiul Rusiei a ajuns la apogeu in principate dupa Congresul de la Viena din 1815, iar moldovenii si valahii au cautat, fireste, eliberarea la Rasarit.



5. Domnitorul Alexandru Moruzi il primeste pe sir Robert Ainslie, ambasadorul englez la Constantinopol, la resedinta sa din Bucuresti (19 iulie 1794)

In comparatie cu Rusia, celelalte mari puteri au jucat un rol modest in principate. Austria avea proiecte de expansiune teritoriala si economica dincolo de Carpati, indeosebi deschiderea cursului inferior al Dunarii si a Marii Negre pentru comertul sau, insa conducatorii si politicienii austrieci erau preocupati mai mult de problemele din Europa Centrala si mai ales de prefacerile provocate de Revolutia Franceza si de Napoleon. Interesul francez fata de principate s-a intensificat odata cu venirea lui Napoleon, insa acesta le-a considerat mai curand moneda de negociere in planul sau european mai amplu. Si Marea Britanie a analizat principatele din perspectiva aliantelor europene nestatornice, vazandu-le ca pe un mijloc de a-si indeplini ambitiile din Orientul Apropiat. Interesele politice in principate erau mai importante decat cele economice, oamenii de stat britanici considerandu-le bariere in calea infiltrarii ruse in Imperiul Otoman si, astfel, bastioane ale intereselor britanice in regiune.





Ideea de natiune


Un nou simt al comunitatii se manifesta in randul romanilor educati, care era mai curand etnic decat social sau religios si isi avea radacinile in istorie si in limba. Aceeasi idee era prezenta de ambele parti ale Carpatilor - atat in Transilvania, cat si in Moldova si Valahia -, dar forma precisa pe care a luat-o reflecta diferentele de dezvoltare istorica.

In ultimele decenii ale secolului al XVIII-lea si la inceputul secolului al XIX-lea, intelectualii din Moldova si Valahia erau preocupati de identitatea si de originile lor istorice. Simtul specificitatii lor etnice se baza partial pe o mostenire politica si culturala bizantino-ortodoxa ce data de la intemeierea principatelor. Insa mult mai atragatoare in mediul cultural si politic din secolul al XVIII-lea erau teoria originilor romane si, implicit, caracterul european innascut al romanilor.

Intelectualii nu au limitat ideea originilor romane ale romanilor la tratatele erudite, ci au folosit-o ca pe o arma politica si diplomatica. In timpul razboiului dintre Rusia si Imperiul Otoman din 1768-1774, boierii s-au autointitulat, in note diplomatice succesive catre oficialii rusi, colonisti romani, apeland la descendenta nobila pentru a castiga un loc la conferinta de pace care avea sa le hotarasca soarta. Mult mai tarziu, intr-o nota diplomatica din 1807, un autor necunoscut a incercat sa-l convinga pe Napoleon sa sprijine independenta Moldovei invocand originile romane ale locuitorilor : a descris cucerirea romana si romanizarea Daciei si a insistat asupra continuitatii colonizarii romane dupa retragerea legiunilor de catre imparatul Aurelian. Alti scriitori au invocat descendenta romana ca motiv de reeuropenizare a romanilor si au subliniat natura urgenta a problemei, contrapunand starea lor jalnica sub dominatie otomana cu epoca glorioasa a stramosilor lor romani. Acesti scriitori nu au inventat ideea originilor romane ; cronicarii moldoveni si valahi din secolul al XVII-lea, indeosebi Grigore Ureche si Miron Costin, dupa cum am vazut, o descrisesera ca pe un fapt de netagaduit. Dar intelectualii din secolul al XVIII-lea si de la inceputul secolului al XIX-lea erau totusi inovatori, deoarece au folosit aceasta idee pentru a-si atinge scopurile politice si pentru a inspira o renastere nationala.

Cativa intelectuali au explorat sursele identitatii romanesti dincolo de Roma. Le-au acordat si dacilor un rol, apropiindu-se astfel de gandirea moderna in ceea ce priveste natiunea etnica romana. Ei au subliniat importanta teritoriului in stabilirea unei identitati si s-au folosit de mostenirea dacica pentru a afirma ca romanii erau cei mai vechi locuitori ai Daciei antice si ca locuisera acolo fara intrerupere vreme de 2.000 de ani. Acest sentiment dacic este creatia secolului al XVIII-lea si a fost probabil alimentat de curentele romantismului. In orice caz, difera enorm de atitudinea cronicarilor din secolul al XVII-lea si a numerosi intelectuali din secolul al XVIII-lea, care i-au ignorat pe daci ca fiind necivilizati.

In centrul acestei constiinte etnice infloritoare se afla recunoasterea faptului ca romanii apartineau Europei. Intelectualii au acceptat teza indelung sustinuta potrivit careia principatele fusesera secole la rand aparatoarele Europei in fata cotropitorilor otomani. Astfel, ei isi vedeau propria supunere fata de Imperiul Otoman drept o ruptura dezastruoasa de Europa, pe care o considerau in mare masura responsabila de declinul lor. Obiectivul lor era restabilirea legaturilor cu Europa, care constituia pentru ei un mode
